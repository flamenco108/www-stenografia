---
Title: Początki Stenografii
Date: 2010-02-09T23:59:00
Category: 
Slug: poczatki
Author: Krzysztof Smirnow
---


## Wynalazek pisma




Treść wypowiedziana istnieje przez tyle sekund, ile trwa jej
wypowiedzenie. W drugim kroku trwa tyle, ile żyje mózg człowieka, który
ją usłyszał i zapamiętał. W trzeciej fazie, zmodyfikowana,
podziurawiona, przekształcona, istnieje tak długo, jak długo jest ustnie
przekazywana kolejnym następcom.

Treść zapisana pozwala na dziedziczenie informacji bezpośrednio pomiędzy
autorem a czytelnikiem, bez łańcucha pośredników. Istnieje tak długo,
jak długo istnieje nośnik.

<!-- ![Inkaskie kipu](https://upload.wikimedia.org/wikipedia/commons/c/cc/Quipu.png) -->

{{< figure src="https://upload.wikimedia.org/wikipedia/commons/c/cc/Quipu.png" title="Inkaskie kipu" >}}

Pismo, wynalazek ostatnich tysiącleci ludzkości, jest wynikiem dążenia
ludzi do wzajemnych kontaktów i wymiany informacji. Dziś wiadomo, że
inkaskie kipu jest reliktem pierwszych, podobnych metod przechowywania
danych stosowanych na wszystkich terenach ludzkiego osadnictwa. Odkrycie
metody przechowywania informacji w formie zapisu było pierwszą rewolucją
w tej dziedzinie.

Na początek pismem były liczmany, potem ideogramy, których reliktowe zastosowanie zachowało się u niektórych plemion Ameryki Północnej, 
jak również w innych technikach zapisu jak mapy, projekty techniczne itp.

<!-- ![Pierwsze alfabety](https://cdncms.fonts.net/images/7abd1ec72a498c6a/First-Alphabets1.jpg) -->

{{< figure src="https://cdncms.fonts.net/images/7abd1ec72a498c6a/First-Alphabets1.jpg" title="Pierwsze alfabety" >}}

Ideogramy wkrótce zmieniły się w hieroglify, czyli uproszczone symbole.
Hieroglify pozwalały na opis nie tylko przedmiotów, ale i abstrakcyjne
przedstawienie czynności. Pismo hieroglificzne uważa się dziś, że
powstało około 4000 lat p.n.e. Jedną z jego cech było pewne dostosowanie
ich do naturalnych ruchów ręki piszącego. Proces modyfikacji znaków
odpowiednio do cech fizycznych człowieka oraz narzędzi piśmienniczych
był jednym z elementów ewolucji pisma.

W niektórych krajach pojawiło się dążenie do możliwie największego
upowszechnienia pisma, w połączeniu z potrzebą szybkości pisania.
Opanowanie tysięcy znaków-ideogramów wymagało szczególnych zdolności,
zatem rozpoczęły się poszukiwania prostszych form zapisu. Stwierdzono,
że mowa składa się z mniejszych niż słowa cegiełek: **fonemów**. Tak z
hieroglifów stopniowo narodziły się **alfabety**, czyli systemy
pisarskie, w których dany znak nie posiadał już pojęciowego znaczenia,
lecz stanowił jedynie uniwersalny klocek, z którego składano słowa,
związki frazeologiczne oraz zdania. Wynalezienie alfabetu można uznać za
drugą rewolucję w piśmie.

Jednak idea przechowywania pojęć w znaku nie została całkowicie
zarzucona. Nie zapomniano, jak łatwo i szybko odczytuje się powszechnie
znany symbol. Szczególnie pojęcia wymagające do przedstawienia wielu
słów, były wdzięcznym materiałem do symbolizacji idącej obok zapisu
alfabetycznego. Przeprowadzano ją na kilka sposobów, jednym z nich było
tworzenie skrótów. W ten sposób powstała technika skrótowego zapisu.



## Starożytny Egipt




<!-- ![Hieroglify](https://upload.wikimedia.org/wikipedia/commons/thumb/9/9d/Papyrus_Ani_curs_hiero.jpg/511px-Papyrus_Ani_curs_hiero.jpg) -->

{{< figure src="https://upload.wikimedia.org/wikipedia/commons/thumb/9/9d/Papyrus_Ani_curs_hiero.jpg/511px-Papyrus_Ani_curs_hiero.jpg" title="Hieroglify egipskie" >}}

<!-- ![Pismo hieratyczne](https://upload.wikimedia.org/wikipedia/commons/thumb/5/57/Prisse_papyrus.svg/799px-Prisse_papyrus.svg.png) -->

{{< figure src="https://upload.wikimedia.org/wikipedia/commons/thumb/5/57/Prisse_papyrus.svg/799px-Prisse_papyrus.svg.png" title="Pismo hieratyczne" >}}

<!-- >![Pismo demotyczne](https://upload.wikimedia.org/wikipedia/commons/c/c6/Demotic_Ostrakon.jpg) -->

{{< figure src="https://upload.wikimedia.org/wikipedia/commons/c/c6/Demotic_Ostrakon.jpg" title="Pismo demotyczne" >}}

Jeżeli spojrzymy na hieroglify egipskie, łatwo zauważymy, że nie sposób
nimi pisać - raczej rysować. Stąd za sprawą skrybów wyewoluowały w pismo
hieratyczne, a później, po nawiązaniu ściślejszych kontaktów z Grecją,
także w demotyczne. Z punktu widzenia klasycznych alfabetów nie można
ich nazwać stenografią, ale w porównaniu z hieroglifami… Jak widać na
załączonych obrazkach, kolejne metody zapisu coraz mniej przypominają
ideogramy, a coraz bardziej alfabet.



## Daleki Wschód i Chiny 


*Upraszam sinologów o nadsyłanie poprawek.*

W Chinach rozbudowany system urzędniczy MUSIAŁ wygenerować jakiś rodzaj
stenografii. I rzeczywiście, w okresie panowania dynastii Han (początek
naszej ery), z pisma logograficznego zwanego *zhen-shu*, stopniowo
wyewoluował skrypt urzędniczy o nazwie li-shu, o uproszczonym zapisie
znaków.

<!-- ![Li-shu, pismo urzędnicze (po prawej)](https://upload.wikimedia.org/wikipedia/commons/9/94/Regular_and_clerical_script_eg.svg) -->
{{< figure src="https://upload.wikimedia.org/wikipedia/commons/9/94/Regular_and_clerical_script_eg.svg" title="Li-shu, pismo urzędnicze(po prawej" >}}
<!-- *Li-shu, pismo urzędnicze(po prawej)* -->

Pomijano w nim niektóre kreski i diakrytyki, łączono linie i tworzono
skrótowe znaki. Jak widać na załączonym obrazku, dalej była to jednak
forma pisma znakowego, a zatem nadal wymagała czasu, aby położyć na
papierze poprawne znaki, a szkolenie urzędnika w samej sztuce pisania
trwało długo i dużo kosztowało.

<!-- ![cao-szu](http://stenografia.pl/img/historia/Historia/czao-szu.png) -->
{{< figure src="czao-szu.png" title="Cao-szu w porównaniu do różnych rodzajów pisma chińskiego" >}}
<!-- *Czao-szu w porównaniu do różnych rodzajów pisma chińskiego* -->

Wkrótce zatem pojawiła się zupełnie nowa forma zapisu, którą łatwo można
porównać do pisma kursywowego znanego z naszego obszaru kulturowego.
Nazwano go [cao-shu, czyli „pismo-trawa”](https://pl.wikipedia.org/wiki/Pismo_trawiaste). O metodzie tej wspominał już
Ar'Razi, perski kronikarz, który w X w.n.e. spisał odczyty chińskiego
bakałarza w Bagdadzie. Wskazywał na związki cao-szu z pismem
sogdyjskim.



Moim skromnym zdaniem chińska stenografia (pismo trawiaste) bardzo przypomina 
pismo sogdyjskie, które dało podstawy pod narodziny wielu dziś używanych alfabetów (a właściwie abdżadów).

### Świat islamu i okolice

Tysiące lat temu, gdy działy się wydarzenia opisane w [Księdze Wyjścia](https://pl.wikipedia.org/wiki/Ksi%C4%99ga_Wyj%C5%9Bcia), z uproszczonego pisma hieratycznego, na użytek synajskich górników narodził się [alfabet aramejski](https://pl.wikipedia.org/wiki/Alfabet_aramejski). **Było to pismo oddające wyłącznie spółgłoski, z natury swojej wymuszające zapis skrótowy**. 

Wkrótce wyrodziły się z niego różne derywaty, jak pismo [hebrajskie](https://pl.wikipedia.org/wiki/Alfabet_hebrajski), [syryjskie](https://pl.wikipedia.org/wiki/Alfabet_syryjski) czy [fenickie](https://pl.wikipedia.org/wiki/Alfabet_fenicki). Zamieszkującym środkową część [Żyznego Półksiężyca](https://pl.wikipedia.org/wiki/%C5%BByzny_P%C3%B3%C5%82ksi%C4%99%C5%BCyc) narodom wyraźnie pasowało niegdyś egipskie rozwiązanie polegające na zapisywaniu jedynie spółgłosek i kreśleniu obrazu słowa z możliwie najmniejszej liczby liter.

**Innymi słowy podstawowe rozwiązania stenograficzne (skróty, unikanie pisania redundantnych głosek itp.) były w tej okolicy codziennym standardem i nikt się nad tym specjalnie nie zastanawiał. Tak właśnie zbudowane były lokalne systemy piśmienne. Dziś cała ta grupa alfabetów nazywana jest [abdżadami](https://pl.wikipedia.org/wiki/Abd%C5%BCad).**

Na początku naszej ery spółgłoskowe pismo fenickie było już w zaniku. Za to w [dalekiej Sogdianie (dziś pogranicze Uzbekistanu, Afganistanu, Tadżykistanu i Kazachstanu)](https://pl.wikipedia.org/wiki/Sogdiana) rozwinęły się w kontakcie z Chinami bardzo zgrabne formy pisma, które ostatecznie zebrane zostały w [pismo sogdyjskie](https://pl.wikipedia.org/wiki/Pismo_sogdyjskie), pisane jednym pociągnięciem pióra, od góry do dołu i od lewej do prawej. Migrując jednak na Zachód obróciło się o 90 stopni, a zatem zaczęto je kreślić od prawej do lewej i od góry do dołu. W końcu bliskowschodnie [abdżady](https://pl.wikipedia.org/wiki/Abd%C5%BCad) i środkowoazjatycka [abugida](https://pl.wikipedia.org/wiki/Pismo_alfabetyczno-sylabiczne) musiały się zmieszać. I zrobiły to chyba w najbardziej elegancki sposób: powstał [alfabet arabski](https://pl.wikipedia.org/wiki/Alfabet_arabski).
Kraje podbite przez muzułmańskich fanatycznych wojowników wkrótce wszystkie zaczęły się posługiwać jakąś formą pisma arabskiego. 

Tymczasem pismo sogdyjskie przyswoili sobie uciekinierzy z Imperium Rzymskiego - [nestorianie](https://pl.wikipedia.org/wiki/Nestorianizm). Razem z nimi zmigrowało ono na Daleki Wschód tworząc [pismo ujgurskie](https://pl.wikipedia.org/wiki/Pismo_ujgurskie), zaadaptowane później przez Mongołów, Ojratów i inne stepowe narody. A jego kształty odnajdujemy w chińskim piśmie urzędniczym cao-szu.


<!-- ![Chińskie znaki i cao-szu](https://upload.wikimedia.org/wikipedia/commons/thumb/7/73/Cur_eg.svg/500px-Cur_eg.svg.png) -->
{{< figure src="https://upload.wikimedia.org/wikipedia/commons/thumb/7/73/Cur_eg.svg/500px-Cur_eg.svg.png" title="Chińskie znaki i cao-szu" >}}

{{< figure src="https://upload.wikimedia.org/wikipedia/commons/f/f0/Bugut.jpg" title="Pismo sogdyjskie" >}}

<!-- ![Mongolskie pismo klasyczne](https://upload.wikimedia.org/wikipedia/commons/thumb/9/93/Mongol_khel.svg/200px-Mongol_khel.svg.png) -->
{{< figure src="https://upload.wikimedia.org/wikipedia/commons/thumb/9/93/Mongol_khel.svg/200px-Mongol_khel.svg.png" title="Mongolskie pismo klasyczne (druk)" >}}
<!-- *Chińskie znaki, zhao-shu i mongolskie pismo klasyczne (drukowane)* -->

{{< figure src="https://upload.wikimedia.org/wikipedia/commons/6/6b/Wikipedia_in_Arabic_script_languages_in_KACST_Office.svg" title="Pismo arabskie" >}}



Jak widać, związki pomiędzy
kulturami były bardziej skomplikowane i znacznie ciekawsze, niż się na
ogół wydaje.

### Dlaczego niektóre narody nie używały (prawie) nigdy stenografii?

Powyższy rozdział właśnie odpowiada na to pytanie. Skoro od samego początku posługiwały się pismem, które wymagało od nich używania skrótów (abdżady), albo składało się z najprostszych możliwych ruchów pióra (pochodne pisma sogdyjskiego), lub oba razem (alfabet arabski), po prostu **NIE POTRZEBOWAŁY** żadnego osobnego systemu przyspieszającego zapis. **Bo miały stenografię na co dzień.**

(Mam tu na myśli głównie obszar, na którym upowszechnił się alfabet arabski. Żydzi aszkenazyjscy mieli swoje przygody ze stenografią hebrajską, ale już w czasach nowożytnych.)



## Starożytna Grecja


Jak wiadomo, Grecy przyswoili sobie alfabet fenicki, a następnie dodali 
do niego samogłoski. Pisząc [bustrofedonem](https://pl.wikipedia.org/wiki/Bustrofedon)
dopuścili zapis od lewej do prawej, który ostatecznie zapanował w zachodnim basenie Morza Śródziemnego.

Ale dodając samogłoski do z natury skrótowego fenickiego abdżadu, stworzyli 
[alfabet](https://pl.wikipedia.org/wiki/Alfabet), który dla szybkiego zapisu
trzeba było skracać. Tak się zaczęła praca nad pierwszymi metodami stenograficznymi.

{{< figure src="acropolistein.jpg" title="Kamień Akropolski" >}}

Ze starożytnej Grecji zachowały się przekazy (Plutarch, Diogenes
Laertios) o [Ksenofoncie](https://pl.wikipedia.org/wiki/Ksenofont), 
żołnierzu, historyku i uczniu Sokratesa, który
ponoć wynalazł specjalny system zapisu, żeby zdążyć zarejestrować mowy
swojego mistrza. Było to ok. roku 399p.n.e.

Ślad jego systemu zachował się na tzw. Kamieniu Akropolskim. Wojna
peloponeska przerwała rozwój tego systemu, pisma zaginęły. Próby rekonstrukcji podjął się genialny badacz systemów piśmienniczych Carl Faulmann:

{{< figure src="faulmann012.png" title="Rekonstrukcja greckiej tachygrafii" >}}

Choć nie ma wątpliwości, że w Grecji musiały istnieć jakieś metody
skróconego zapisu, danych na ten temat prawie nie ma. Istnieją dowody
pośrednie i poszlaki, jak zapiski o greckich niewolnikach w Rzymie,
którzy potrafili pisać skrótami, poza tym skąd Rzymianie mieliby
ściągnąć taki pomysł?

Potrzeba szybkiego pisania była ściśle związana z demokratycznym
procesem rządzenia, który wymagał, aby zawsze było jasne, kto, jakie i w
jakiej sprawie zajął stanowisko. Rozbudowany system prawny i potrzeba
generowania wielkich ilości dokumentów również sprzyjała poszukiwaniom
metody szybkiego pisania. W krajach o większym udziale obywateli w
procesie zarządzania, powstają długie łańcuchy decyzyjne, które
wymianiają się mnóstwem komunikatów. Jednocześnie gospodarka bez
centralnego sterowania powoduje również intensywne życie intelektualne i
wymianę informacji. Stąd pierwszy formalny system stenograficzny
przypisuje się Republice Rzymskiej.



## Wątpliwości na temat Persji




[Gabelsberger](Historia.Rewolucje.html)
wysnuł na początku XIX wieku przypuszczenie, że stenografia formalna,
tj. skodyfikowana metoda pisania skróconego, istniała od zarania pisma.
Wskazuje zatem Egipcjan z ich pismem hieratycznym, Fenicjan z ich
alfabetem, czy też Hebrajczyków, jako posiadaczy systemów
stenograficznych. Powołując się na „Dzieje” Herodota twierdził też, że
król
[Kserkses](https://pl.wikipedia.org/wiki/Kserkses)
wynajął do swojej wielkiej armii stenografów: 
*Po przeliczeniu i uszykowaniu wojsk zapragnął Kserkses sam je obejść i przeglądnąć. Co też następnie uczynił. Przejeżdżając na wozie mimo każdego ludu zasięgał o nim wiadomości, a pisarze spisywali je aż doszedł od jednego końca do drugiego, jazdy i piechoty. Gdy to załatwił i gdy ściągnięto okręty na morze, przeniósł się Kserkses z wozu na okręt sydoński i usiadł pod złotym namiotem. Potem przepływał mimo sztab okrętowych, wywiadując się o każdym okręcie, podobnie jak przy wojsku lądowym, każąc wszystko zapisywać.* 
Badacze nie sądzą, aby z tego fragmentu wynikało, że przy
wojsku perskim maszerowali również stenografowie. Choć nie ma
wątpliwości, że zapracowani pisarze tworzyli sobie jakieś „pomoce
naukowe” - nie ma tutaj mowy o żadnym formalnym systemie
przyspieszającym pisanie. Bardzo możliwe, że pisarze wspomniani przez
Herodota stosowali metodę
[logograficzną](https://pl.wikipedia.org/wiki/Logografia)
Choć pismo fonetyczne samo w sobie jest stenografią w stosunku do
hieroglifów egipskich, czy to pod względem zwięzłości, czy szybkości
pisania - inaczej niż jako ciekawostkę do systemów stenograficznych
zaliczyć się nie da. Stenografia zaczęła się w starożytnej Grecji i
rozwinęła w Rzymie.


