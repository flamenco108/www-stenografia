---
Title: Stenografia wg Orgelbrandta
Date: 2010-02-09T23:59:04
Category: 
Slug: orgelbrandt
Author: Krzysztof Smirnow
---



## Hasło encyklopedyczne „stenografia” z [Encyklopedyi Powszechnej Samuela Orgelbrandta](http://books.google.pl/books?id=1BNKAAAAIAAJ&dq=encyklopedia%20stenografia&hl=pl&pg=PA142#v=onepage&q&f=false) z roku 1869:

**Stenografija** (z greckiego **stenos** ściśle i **grafein** pisać),
jestto sztuka pisania, za pomocą której słowa mówiącego lub własne myśli
w najkrótszym czasie i z oszczędnością miejsca w ten sposób skreślić
można, iż otrzymane ztąd pismo, do którego jak najprostszych używa się
znaków, z łatwością przez obeznanego z tą sztuką odczytanem być może.
Aby z tych pojedynczych lub wzajem powiązanych znaków, pismo, nietylko
wiernie, ale zarazem czytelnie oddawało szybko nieraz rzucane myśli,
potrzeba, aby piszący, obok biegłości w pisaniu, posiadał pewne naukowe
wykształcenie, bystrą uwagę i dokładną znajomość języka. Przymioty te w
mniejszym stopniu wymagane są wtenczas, gdy stenografija posługiwać ma
tylko do odtworzenia zwolna wygłaszanych mów, listów i t. p. i wtedy
zyskana oszczędność stanowi piątą część czasu na zwykłe pismo
potrzebnego. Pismo stenograficzne w wspomnionych warunkach, wymaga
właściwego alfabetu czyli znaków na oddanie dźwięków mowy. Usunięto więc
z niego litery większe czyli początkowe, cały zaś tok pisma składa się z
kresek poziomych, ukośnych i z wiązań, w których unika się wszelkiej
kątowatości głosek. Sygle czyli skrócenia służą tu częstokroć do oddania
zgłosek lub wyrazów. Czas i praca na wyuczenie krótkopisma łożone,
wynagradza korzystne tegoż w wielu razach zastosowanie. Pismo to dla
ludzi potrzebujących szybko myśli swoje utrwalić, dla mówców,
nauczycieli, podróżników notujących swoje spostrzeżenia, dla kopistów,
ważne oddaje posługi. Ślady jego znajdujemy już u Greków i Rzymian. Tak
zwane *Notae Tironianae* (ob. *Abbrewijacyje*) i owe tachygraficzne
charaktery, których znajomość już w Wiekach Średnich cale prawie
zaginęła, zachował nam w ułamkach Kopp. w swojej *Paleographia Critica*.
Zaprowadzenie w niektórych krajach systemu reprezentacyjnego, posiedzeń
parlamentarnych i jawnych sądowych rozpraw dało potrzebę wznowienia
szybkopisma. Pierwsze w tej mierze usiłowania i prace około jego
ulepszenia poczynił angielski stenograf **Mavor**. Professor **Taylor**
w Oxfordzie w r. 1789 ułożył alfabet w postaci geometrycznych figur;
rzucone zaś przez niego zasady rozwinął Harding w dziele Uniwersal
stenography. Na tem opierając się **Bertin** w r. 1792 zastosował do
języka francuzkiego pismo stenograficzne. W Niemczech **Mosengeil**,
idąc śladem swoich poprzedników, pierwszy stosowne na tej drodze czynił
próby. Po nim w r. 1796 **Horstig** niektóre wprowadził ulepszenia. W
ślad za tymi poszli: Leichtlen w Freiburgu r. 1819, Nowak w Wiedniu r.
1830 i professor Dorpacki Erdmann. Rzeczywistym zaś twórcą niemieckiej
stenografii jest **Gabelsberger** (ob.). Jego *System der Redezeichenkunst* osnuty na filozoficznej znajomości języka, na
filologii i prawach logiki, pierwszorzędne w tej nauce zająwszy miejsce,
praktycznością swoją powszechne znalazł zastosowanie. **Gabelsberger**
dla oznaczenia pojedynczych dźwięków mowy użył jak najmniejszej liczby
kresek, łatwo z innemi znakami wiązać się dających. Wymyślone przez
niego głoski mają postać potoczystą i zaokrągloną: twarde zaś
przedstawiają się w wybitnych, nieco chropawych kształtach. Litery
blisko-brzmienne mają zbliżone do siebie znaki. Oprócz uproszczenia
czyli skrócenia pisma, **Gabelsberger** wprowadził także skrócenia
całych zgłosek i wyrazów, a wyrzuciwszy prawie wszędzie samogłoski,
nadał i spółgłoskom znacznie uproszczone znaki, bardzo znane zaś, często
używane wyrazy, zastąpił syglami. Po Gabelsbergerze, dopiero w r. 1841
wystąpił **Stolze** z Berlina z nowym systematem stenografii, który
swoją wyższością nad poprzednim, wiela znalazł zwolenników. Wprawdzie
pojawiali się na tem polu i inni pracownicy, jak **Winter** w
Stuttgarcie i **Rahm** w Szwajcaryi; lecz jedna tylko metoda Stolze'go
okazała się godną spółzawodniczką systemu Gabelsbergera. Nie
zaprzeczając w tej mierze jego zasług przyznać je atoli wypada głównie,
**Becker'owi** (ob.), który je oparł na badaniach mowy niemieckiej i
rozwinął w swoim: *Organismus der Sprache*. Każdy wyraz znajduje tu
łatwe rozczłonkowanie na samogłoski, spółgłoski, pierwiastki,
zakończenia i pochodzenia. Stenograficzne pismo Stolzego, znajduje łatwe
zastosowanie w korrespondencyjach i usuwa trudności metody Gabelsbergen,
która w pismo wprowadza kombinacyje. Z tegoto powodu, systemat Stolze'go
zyskał pierwszeństwo w szkołach niemieckich, lubo zwolennicy
Gabelbergera zarzucają pismu Stolze'go, że używa potrójnej wielkości
znaków, że nie jest dość ścisłe, że ucieka się do syglów, mianowicie w
wyrazach cudzoziemskich, że zatem w uchwyceniu ustnych rozpraw nie jest
dogodnem. Co do piękności stenograficznego pisma, celuje pod tym
względem wydana przez **Ratsch'a** w Dreźnie *Stenografisches Lesebuch*.
Dla rozpowszechnienia lego rodzaju pisma potworzyły się stenograficzne
stowarzyszenia w Wrocławia, Dreźnie, Monachium, Wiedniu, Berlinie i t.d. Systematu Gabelsbergera trzymają się uniwersytety w Wiedniu,
Monachium, Lipsku i inne; Stolze'go zaś szkoły pruskie. Organem
pierwszego są *Stenographische Blaetter*, drugiego zaś, *Archiv fuer Stenographie*. Oprócz wyżej wspomnianych wynalazców i pism, zasługują
jeszcze na wspomnienie prace professora **Wigard'a** i stenograficznego
instytu w Dreźnie, jako też, **Lamle'go**: *Anleitung zur Stenographie, nebst lexicographischen Tabellen*, i **Martini'ego** rozprawa w *Lowe'go Pedagogische Monatsschrift* (r. 1858, zesz. 5 i 7). Z dzieł o
Stenografii podług metody Gabelsbergera traktujących, wymienimy:
*Kurzgefasstes Lehrbuch* (Monachium, r. 184.1) i *Fischer'a Journal fuer Stenographie* (Gera, r. 1854). Wspomnimy jeszcze pokrótce o zastosowania
stenografii do pisma polskiego. **Jan Nepomuceon Krupski** w wydanem
pośmiertnie dziele: *Stenografija polska* (Warszawa; r. 1858) pierwszy
usiłował stworzyć system tego pisma, który wszakże w praktyce nie
znalazł uznania; dopiero powszechne zajęcie się metodą Gabelsbergera
spowodowało dwa przekłady jego zasad na język polski. Pierwszy wykonał
**J. Polinski** we Lwowie i wydał tamże w r. 1851 p. t.; *Stenografija polska* w 4 zeszytach; drugie tłumaczenie tej metody ogłosił
**Olewiński** w książce p. t.: *Nowa Stenografija Polska* (Wiedeń, r.
1864). Obadwa zjednali sobie pewną liczbę zwolenników i pod swoim
kierunkiem założyli dwa towarzystwa we Lwowie, mające na celu
upowszechnienie stenografii polskiej, rusińskiej i niemieckiej. Jedno
pod przewodnictwem Polińskiego nosi nazwę: *Pierwszego galicyjskiego towarzystwa stenografów* i ma za organ *Biblijotekę stenograficzną*,
wychodzącą w litografowanych arkuszach raz na miesiąc; drugie,
*Towarzystwo stenografów polskich i ruskich* wydaje *Czytankę*. Oprócz
dzieł powyższych w języku naszym mamy jeszcze: *Krótki rys stenografii*,
polskiej podług przekładu J.Polińskiego przez **H.Mendocha** (Lwów,
r.-1865. autografija) i **Felixa Saxa**: *Najłatwiejsza stenografija polska*. W artykułach ulotnych w *Tygodniku Ilustrowanym*, *Dzienniku Warszawskim* i *Gazecie Polskiej* zamieszczanych, pisali o Stenografii:
**Władysław Sabowski** i **Leopold Mikulski**.

[&gt;&gt;Wróć na stronę główną](01_Start.Start.md)
