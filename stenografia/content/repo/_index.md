---
Title: Repozytorium
Date: 2010-02-12T23:59:05
Category: 
Slug: repo
Author: Krzysztof Smirnow
---


Opublikowane tutaj materiały, zgodnie z naszą wiedzą, 
nie są już chronione prawami autorskimi, 
lub ich właściciele uwolnili je dla pożytku ogólnego. 
Nie ma zatem przeszkód, żeby je
zaprezentować szerokiemu ogółowi potencjalnie zainteresowanych. 
Jeżeli w jakimś wypadku się pomyliłem, proszę o zawiadomienie.

## Podręczniki stenografii


- **Krystyna Walaszkowa, Władysław Masłowski, Władysław Szostak -
  1982 - [Stenografia według systemu Polińskiego (78MB)](https://stenografia.pl/podreczniki/maslowski/maslowski_steno_polinski_1982.pdf)** - najnowocześniejszy i kompletny podręcznik do samodzielnej
  nauki stenografii wg najpopularniejszego w Polsce systemu.

- **Ryszard Łazarski - 1968 - [Jednolity System Stenografii Polskiej](https://archive.org/details/Stenografia1), [>>TUTAJ<< wersja B/W do ew. druku](https://archive.org/details/Stenografia1Bw)** - opracowany już w PRL system na bazie radzieckiej stenografii Sokołowa. Popularny niegdyś wśród zawodowych sekretarek obsługujących państwowe konglomeraty. Skuteczna stenografia notatkowa. Nauczana jeszcze niedawno w [szkole dla super-sekretarek przy Ogrodowej](https://ogrodowa.edupage.org/). Prawa do podręcznika zostały uwolnione przez ich właścicieli dla pożytku społecznego. Zatem: smacznego. 

- **Kazimierz Karpiński - 1938 - [Stenografia polska według systemu Gabelsbergera-Polińskiego (9MB)](https://stenografia.pl/podreczniki/polinski/Stenografia_polinski-karpinski.pdf)** - kompletny podręcznik do najpopularniejszego kiedyś
  systemu stenograficznego w naszym kraju. [Inny link](https://archive.org/details/StenografiaPolskaWgSystemuGabelsbergera-polinskiego).

- ***Mirosław Suchecki - 1883 - [Stenografija Polska](https://stenografia.pl/podreczniki/suchecki/suchecki_STENOGRAFIJA_POLSKA.pdf)*** (20MB) - arcyinteresujący system autora, który nie był
  zainteresowany jego reklamowaniem. Wersja druga NPSS, nad którą
  pracuję, oparta jest w dużej mierze o przemyślenia tego pana.
  [**TUTAJ wersja do druku**](https://stenografia.pl/podreczniki/suchecki/stenografia_suchecki.pdf) (2,5MB). Moim zdaniem system najbliższy współczesnym potrzebom i możliwościom. [Inny link](https://archive.org/details/StenografijaPolska).
  
- **Stanisław Korbel - 1949 - [Polski System Stenografii](https://stenografia.pl/podreczniki/korbel/Korbel_Stanislaw.pdf)** (36MB) - poprawiona wersja bardzo dobrego, choć trudnego systemu stenograficznego, popularnego w swoim czasie szczególnie w południowych częściach Polski. [Inny link](https://archive.org/details/PolskiSystemStenografii).
  
- **Stanisław Widzowski - 1926 - [Stenografia Gregga](https://stenografia.pl/podreczniki/gregg-widzowski/stenografja-gregga.pdf) (32MB) - UNIKAT.** Postanowiłem, że nie będę w tej materii zwracał uwagi na chore ustalenia wydawnictwa McGraw-Hill dla wydanego w 1926 roku podręcznika do polskiej wersji Stenografii Gregga, które [w 1954 roku odnowiło/podtrzymało](http://www.ibiblio.org/ccer/1926a8.htm) blokadę rozpowszechniania (nie wiedzieć czemu, w tym
samym czasie uwolnili niektóre wersje angielskie, dziś dostępne w
Internecie). Prawdopodobnie ma to coś do tych urzędniczo-korporacyjnych różnych zapętleń (imposybilizmów), gdyż książka ta ewidentnie powstała na zamówienie Gregga, który dążył do upowszechnienia swojej stenografii dla możliwie największej liczby języków. Zatem nie było to dzieło samodzielne, a powstałe na zamówienie i opłacone honorarium. Na liście ma oznaczenie *PWH - Proprietor of a Work made for Hire*. Zaryzykujmy. Publikuję tutaj nie z chęci zysku, robię to na własny koszt i *pro publico bono*. Jeżeli uznają, że im ta forma rozpowszechniania wiedzy, która zdobyła sobie co najwyżej marginalny rozgłos wśród Polonii Amerykańskiej (czemużby mieli się uczyć stenografii po polsku, gdy mieszkali w kraju anglojęzycznym?), jakoś przeszkadza, niech do mnie napiszą, zobaczymy, co da się zrobić. A na razie: częstujcie się. [Po wersję papierową książki zapraszam do Biblioteki Narodowej](https://katalogi.bn.org.pl/discovery/search?query=any,contains,widzowski&tab=LibraryCatalog&search_scope=NLOP_IZ_NZ&sortby=date_d&vid=48OMNIS_NLOP:48OMNIS_NLOP&facet=frbrgroupid,include,54896450180796477&offset=0).

- Jan Michał Gumiński - 1934 - *[Stenografja Polska podręcznik dla  samouków](https://stenografia.pl/podreczniki/guminski/stolze-guminski_200dpi_szaro.pdf)* -
 system stworzony na bazie niemieckiego systemu Stolze. Używany
 był przez wielu międzywojennych stenografów parlamentarnych. [Inny link](https://archive.org/details/StenografiaPolskaPodrecznikDlaSamoukow).
 
- Mieczysław Napolski - 1911 - *[Stenografja Polska podług systemu stenografji niemieckiej Stolze-Schrey](https://stenografia.pl/podreczniki/napolski/Napolski_Mieczyslaw.pdf)* -
 Niestety, **brak stron od 3 do 6**, jeżeli ktoś ma, bardzo
 proszę podesłać, uzupełnię.
 
- Arkadiusz Bielski - 1914 - *[Stenografija Narodowa](https://stenografia.pl/podreczniki/bielski/bielski-STENOGRAFIA_NARODOWA.pdf)* -
 system o prawie żadnym oddźwięku w swoim czasie, geometryczny,
 funkcjonalny.
 
- Barbara Balczyńska - 1924 - *[Nowa Stenografja Polska](https://stenografia.pl/podreczniki/balczynska/balczynska-NOWA_STENOGRAFJA.pdf)* - system na podstawie niemieckiego systemu DEK (Zunifikowana Stenografia Niemiecka).



- Mikołaj Halbina - 1925 - *[Kurs Najnowszego Systemu Stenografji  Polskiej](http://podreczniki.stenografia.pl/halbina/halbina_steno.pdf)* -
 ciekawe rozwiązanie oparte prawdopodobnie o system Stolze, acz
 nie zdobyło w naszym kraju żadnej popularności.
 
- Stanisław Hamczyk - 1919 - *[Podręcznik Stenografji Polskiej podług systemu  Stolze-Schreya](https://stenografia.pl/podreczniki/hamczyk/hamczyk_stolze-schrey.pdf)*- kolejne podejście do przekładu tego popularnego systemu.

- Felicjan Jackowski - *[tablice stenograficzne](https://stenografia.pl/podreczniki/jackowski/jackowski-steno.pdf) - bardziej ciekawostka i ew. materiał badawczy niż uzupełnienie podręcznika.

- Feliks Saxe - *[Najłatwiejsza Stenografija Polska](https://stenografia.pl/podreczniki/saxe/saxe_felix_NAJLATWIEJSZA_STENOGRAFIJA.pdf)* -
 system geometryczny, przekład francuskiego systemu Taylor-Bertin
 dokonany przez francuskiego emigranta w Polsce. Kiepskie
 recenzje ze strony polskich stenografów, ale rzadki przykład
 polskiego systemu geometrycznego.
 *[**TUTAJ  wersja do druku**](https://stenografia.pl/podreczniki/saxe/Saxe_Felix_Najlatwiejsza_Stenografijja.pdf)*
 
- S. Glarier-Stegawski - 1928 - *[Kurs Stenografji Polskiej dla szkół i  samouków oraz NEOGRAFJA (wstęp do stenografii) dla powszechnego użytku](https://archive.org/details/KursStenografjiPolskiej)* - bardzo interesujący przykład systemu stenograficznego, niestety opublikowany zbyt późno, aby mógł konkurować z już 
 ugruntowanymi. W oddzielnym rozdziale propozycja systemu
 uproszczonego, do nauki dla początkujących i dzieci.
 
- Aleksander Józef Wiśniakowski - 1917 - *[Stenografja Polska (Stenotachygrafja) dla samouków nadająca się do wszystkich języków](https://archive.org/details/StenotachygrafjaPolska)* - króciutka broszurka z prezentacją prościutkiego systemu o
 zerowej popularności.
 
- Em (Emil) Siwy - 1920 - *[Stenografja Reforma](https://stenografia.pl/podreczniki/emsiwy/StenografiaReforma_Em_Siwy.pdf)* -
 przykład śląskiego tłumaczenia systemu Gabelsbergera. System
 prawdopodobnie bez żadnego oddźwięku. Ale z kronikarskiego
 obowiązku - publikuję.



## Książki


- Bolesław Prus - [Kamizelka - nowelka](https://stenografia.pl/podreczniki/balczynska/KAMIZELKA.pdf) zapisana systemem [Balczyńskiej](https://stenografia.pl/podreczniki/balczynska/balczynska-NOWA_STENOGRAFJA.pdf).
- Gumiński Jan - [Nieco wiedzy o stenografii](https://archive.org/details/NiecoWiedzyOStenografii) - jak w tytule.
- Taub Szymon - [Zwięzłe dzieje stenografii](https://archive.org/details/ZwiezleDziejeStenografii) - jak w tytule.
- Taub Szymon, Stefania Bobrowska 
	- [Dzieje stenografii część I](https://archive.org/details/DziejeStenografji) - monumentalne dzieło, jedno z moich źródeł, [>> LINK ALTERNATYWNY](http://dlibra.umcs.lublin.pl/dlibra/docmetadata?id=8275)
	- [Dzieje stenografii część II tablice stenograficzne](https://archive.org/details/DziejeStenografjiCzescIi) - materiały uzupełniające w postaci tablic kaligrafowanych przez Szymona Tauba.

### Archive.org

Od lat stopniowo staram się wrzucać skany książek na portal **>>[ARCHIVE.ORG](https://archive.org/search.php?query=stenografia&and[]=subject%3A%22shorthand-Polish%22)<<** - jeżeli czegoś tutaj nie ma, możecie poszukać tam. Warunkiem jest, aby prawa autorskie były uwolnione, zatem nie zobaczycie tam pracy Walaszkowej-Masłowskiego, ani Widzowskiego.

## Nagrania

- [Pierwsze próbki nagrań czytanek - dyktand stenograficznych do celów ćwiczenia sztuki stenografowania](dyktanda/)

## Inne pliki

- [Zbiór skryptów, które powstały jako narzędzia pomocnicze do tworzenia systemu stenograficznego, a także jako pomoce naukowe w procesie uczenia się stenografii.](../skrypty/index.php)

-----
## Lista dokumentów (wg daty)