---
Title: Stenotypia - ale jaka?
Date: 2011-07-16T17:48:13
Author: flamenco108
kategorie: ["dumania", "stenotypia"]
---



![](stenograph.jpg)



Pierwsza porcja rozmyślań, jakie przydarzają nam się z No-qankiem na
temat stenotypii, czyli stenografii maszynowej, czyli klepanej w
klawiaturę:

Najsampierw przydałoby się wyjaśnić szanownym czytelnikom, cóż to za
cudo, ona stenotypia? Czy można jeszcze szybciej stukać w klawiaturę niż
czyni to Helena Matouskova, czy Vaclav Mikula, czyli ponad 900 uderzeń
na minutę? Pewnie po odpowiednim dopingu, da się, ale po co?

{{< youtube lcErHOZ-3jM >}}



Prezentują oni bowiem iście kosmiczne prędkości, możliwe do osiągnięcia
już nie samym treningiem, ale jeszcze niecodziennym talentem. A przecież
ich tempo i tak dalej nie wystarcza, bez specjalistycznego
oprogramowania 
[Jaroslava Zaviacicia](http://www.intersteno.it/materiale/CVEducationMembers/CVZaviacic.html),
do bieżącego notowania nawet dość sennego wykładu.

A zatem trzeba wdrożyć steno- czyli właśnie ścisnąć tekst do zapisania.
Mamy tutaj, w wypadku stenografii literowej, dwie metody. Jedna, to
opisywany przeze mnie wcześniej
[brewiskrypt](http://blog.stenografia.pl/search?q=czeski+brewiskrypt),
który ma tę zaletę, że nie każe kupować dedykowanych urządzeń - a zatem
był tani w produkcji, a zatem jest i tani w zakupie. Druga metoda, to
wynalazek braci naszych Amerykanów, który upowszechnił się także w paru
innych krajach cywilizowanych, niestety, gadających językami o głosowni
prostszej niż aparat mowy polskiego dwulatka, a zatem niemożliwych do
łatwego wdrożenia u nas - trzeba trochę się przyłożyć. O drugiej
metodzie tutaj słów parę.

Stenografia maszynowa, czyli stenotypia (wbrew błędnemu rozumieniu tego
słowa) to sztuka pisania na specjalnie dedykowanej klawiaturze (o czym
już
[wspominałem](http://blog.stenografia.pl/search?q=stenografia+maszynowa)).
Przycisków jest na niej mniej niż na klawiaturze tradycyjnej,
pochodzącej z maszyny do pisania, więc stosuje się triki, polegające na
tym, że rzadziej spotykane litery i grupy głosek zastępuje się
specjalnymi zgrupowaniami wybranych klawiszy. Co jeszcze istotne,
przyciski nadusza się równocześnie, a rejestracja wpisu następuje w
momencie uniesienia rąk. W ten sposób wygląda to trochę do wygrywania
akordów na pianinie. Zresztą jedna z metod włoskich tak właśnie wygląda:

<!--
![](macchina-per-stenografare-stenotipia-michela.jpg)
La macchina per stenografare -->

{{<figure src="macchina-per-stenografare-stenotipia-michela.jpg" title="La macchina per stenografare">}}

Ale nie o takiej tu będziemy mówić, jeno o takiej hamerikańskiej, do
której Włosi już ułożyli sobie układ klawiatury.



![](http://www.stenotype.it/SP1/img/teclado.gif)



 Wygodnie, prawda? Zmieniasz tylko przypisanie i masz: szast, włoska
klawiatura, szast, angielska:



![](Coverkbd.gif)



Klawiatura amerykańska powstała po latach testów i eksperymentów z
różnymi maszynami i układami.

<!--
![](1899_Stenograph_Keyboard_BK.03.99.jpg){width="200" height="156"}](1899_Stenograph_Keyboard_BK.03.99.jpg)
Jeden z pierwszych układów stenotypicznych amerykańskich
-->

{{<figure src="1899_Stenograph_Keyboard_BK.03.99.jpg" title="Jeden z pierwszych układów stenotypicznych amerykańskich...">}}

<!-- 
![](1899_Stenograph_Specimen_BK.03.99.jpg){width="320" height="127"}](1899_Stenograph_Specimen_BK.03.99.jpg)
i stenogram wynikowy -->

{{<figure src="1899_Stenograph_Specimen_BK.03.99.jpg" title="...i stenogram wynikowy">}}

<!--
![](stenograph.jpg) -->

{{<figure src="stenograph.jpg" title="Jedna z pierwszych amerykańskich maszyn typu Stenotype">}}


<!--
[![](http://www.verbatimreporting.co.uk/images/keyboard_and_laptop_new.jpg){width="198" height="320"}](http://www.verbatimreporting.co.uk/images/keyboard_and_laptop_new.jpg)
Brytyjski Palantype -->

{{<figure src="palantype-keyboard.jpg" title="Brytyjski Palantype">}}


<!--
![](Grandjean-20Steno.jpg){width="320" height="240"}](Grandjean-20Steno.jpg)
Francuski Grandjean -->


{{<figure src="Grandjean-20Steno.jpg" title="Francuski Grandjean">}}


<!-- 
![](Velotype.jpg){width="320" height="144"}](Velotype.jpg)
Holenderski Velotype czyli Veyboard -->

{{<figure src="Velotype.jpg" title="Holenderski Velotype czyli Veyboard">}}

<!--
![](il_fullxfull.235819420.jpg){width="320" height="320"}](il_fullxfull.235819420.jpg)
Amerykańska maszyna Stenograph -->

{{<figure src="il_fullxfull.235819420.jpg" title="Amerykańska maszyna Stenograph">}}

Ta właśnie wygrała, zapewne z powodu swojej elastyczności i podstaw
metody, które zgodne są z tym, czego uczymy się w szkole: zapamiętujemy
słowa jak obrazy.

I tak, po krótkim przeglądzie (na dłuższy każdy może się wybrać
samodzielnie) dochodzimy wreszcie do pytania z tytułu wpisu:

Jaka stenotypia dla języka polskiego?

Co się rozbija na:
1. Czy powinniśmy wymyślić całkiem nową klawiaturę (jak francuski
Grandjean)? To z pewnością fascynujące przedsięwzięcie, ale też
kosztowne i wymagające naprawdę dużo badań i testów. Ergonomia,
wytrzymałość, wygoda, to kluczowe elementy dobrego stenotypowania.
2. Czy jednakowoż powinniśmy stworzyć system na klawiaturę amerykańską,
co się rozbija na:
     - czy powinniśmy, jak Włosi, stworzyć własną mapę klawiatury, czy
     - użyć gotowej, amerykańskiej, męczyć się z dziwnymi znaczkami, ale za
to importować gotowe urządzenia prosto ze Stanów?

Ostatnia opcja nie podoba mi się. Reszta rozmyślań w następnym wpisie.
Do zobaczenia.
