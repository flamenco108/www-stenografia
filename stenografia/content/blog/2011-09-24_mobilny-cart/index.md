---
Title: Mobilny CART
Date: 2011-09-24T18:13:13
Author: flamenco108
kategorie: ["prezentacje", "stenotypia"]
---

Założenie strony o stenotypii w Polsce cały czas przypomina
science-fiction. A to z tego powodu, że nie ma czegoś takiego polska
stenotypia. To, co nazwano stenotypią, to później dostało nazwę
stenofonotypii - sztuka przepisywania stenogramu na maszynie. W
rzeczywistości (powtarzać to przyjdzie mi pewnie jeszcze nie raz)
stenotypia to odpowiednik stenografii, ale dla klepania w klawiaturę.
Specjalnie do tego celu zaprojektowaną. Tak w skrócie. Kto ogląda filmy
amerykańskie, ten nie raz miał okazję zobaczyć
stenotypistkę/stenotypistę przy pracy. To ta elegancka osoba z trochę
nieobecnym spojrzeniem klepiąca w taką małą maszynkę.

Dotychczas stenotypia pozostawała w gestii wytrenowanych profesjonałów.
Dwuletni, intensywny, zakończony arcytrudnym egzaminem, kurs kosztował
nawet 100000,00USD! Nowa maszyna do stenotypii kosztuje ok. 5000,00USD.
Znaczy, nie tylko trudno, ale i kosztuje majątek. A zanim nie wydasz
pieniędzy, to nawet nie wiesz, czy Ci ten zawód pasuje...

Aktualnie w USA rodzi się ruch rozpowszechniający stenotypię w wielu
różnych zastosowaniach. Powstają stowarzyszenia propagujące usługi
stenotypistów dla osób głuchych - stenotypia wykładów uniwersyteckich
dostępna jest już na wielu uczelniach. Oto opis wydarzenia, które
pokazuje też potęgę wolnego rynku.

<!-- ![]({filename}/wp-images/uploads/2011/09/mobile-cart.jpg){width="320" height="240"}]({filename}/wp-images/uploads/2011/09/mobile-cart.jpg)
Mirabai Knight w Muzeum Sztuki
-->

{{<figure src="mobile-cart.jpg" title="Mirabai Knight w Muzeum Sztuki">}}

Dla nieobznajmionych z jęz. angielskim w skrócie: oto wynalazczyni
pierwszego otwartego systemu stenotypii, pani Mirabai Knight obsługiwała
grupkę głuchych turystów w muzeum. Na bieżąco klepała, co powiedział
przewodnik, a oni mogli to przeczytać na ekranie tabletu.

Usługa ta nazywa się CART - Computer Assisted Real-time Transcription -
PIsanie na żywo przy Pomocy KOmputera. Nowe możliwości dla osób głuchych
i z dużą utratą słuchu.

Mnie najbardziej się podoba ten wynalazek, który Mirabai dźwiga na szyi:
klawiatura typu Gemini, trochę plastra i pasek parciany. Przełomowy
zestaw pozwalający stenotypiście na wstanie z niewygodnego krzesła i
świadczenie usług nawet w bardzo nietypowych warunkach.

Reszta tutaj:
<https://ccacblog.wordpress.com/2011/09/20/great-new-article-mobile-cart-real-time-stt/>
