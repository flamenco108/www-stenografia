---
Title: Stenografia wciąż popularna
Date: 2011-10-16T18:12:13
Author: flamenco108
kategorie: ["filmy", "dumania"]
---

W Rosji, proszę Państwa.

Ostatnio przeniosłem się w swoim przekopywaniu się przez Internet na
cyrylicę - to oddzielny świat w Internecie. Okazuje się, że młodzi
ludzie są tam świadomi tego narzędzia, podobnie jak pracodawcy, którzy
chętnie gotowi są zatrudniać ludzi ze znajomością sztuki szybkiego
pisania.

Reporter na początku swojego felietonu mówi, że "stenografia znowu
osiąga szczyty popularności i staje się jedną z lepiej płatnych
umiejętności". Pani Marina opowiada, że w jej biurze protokoły z zebrań
nagrywano i tworzono biblioteki plików dźwiękowych, jednak próba
odtworzenia materiału pokazała, że nie wszystko zostało zapisane zgodnie
z oczekiwaniami zarządu, który bardzo się ucieszył, kiedy się okazało,
że ta pani potrafi stenografować. Od tej pory najważniejsze posiedzenia
są stenografowane, podobnie jak dyktowane są najważniejsze dokumenty.
Pani Marina, z racji, że poza nią tych tajemniczych szlaczków prawie
nikt nie umie odczytać, szybko awansowała ze stanowiska zwykłej
sekretarki do szefowej oddziału specjalnego, którego zadaniem było
zbudowanie sztabu stenografistek odpowiedzialnych za sporządzanie
dokumentów stanowiących tajemnicę firmy.

<object align="middle" classid="clsid:d27cdb6e-ae6d-11cf-96b8-444553540000" codebase="http://download.macromedia.com/pub/shockwave/cabs/flash/swflash.cab#version=9,0,29,0" height="356" width="408"><param name="allowScriptAccess" value="always"></param><param name="allowFullScreen" value="true"></param><param name="movie" value="http://www.vesti.ru/i/flvplayer_videoHost.swf?vid=220272&amp;fbv=true&amp;isHome=false"></param><param name="quality" value="high"></param><param name="wmode" value="transparent"></param><param name="devicefont" value="true"></param><param name="bgcolor" value="#000000"></param><param name="vid" value="220272"></param><embed src="http://www.vesti.ru/i/flvplayer_videoHost.swf?vid=220272&amp;fbv=true&amp;isHome=false" quality="high" devicefont="true" bgcolor="#000000" width="408" height="356" name="flvplayer" align="middle" allowscriptaccess="always" allowfullscreen="true" type="application/x-shockwave-flash" pluginspage="http://www.macromedia.com/go/getflashplayer"></embed></object>

"70 słów na minutę. Z taką prędkością piszą uczennice, które dopiero
początkują w sztuce stenografii." prawi dalej głos z offu "Zwykli
żuczkowie w tym czasie zdążą zapisać najwyżej 20-25 słów. Na zakończenie
kursu adept osiąga prędkość 100-120 słów na minutę. Niewielu jest ludzi,
którzy potrafią tak szybko rozmawiać."

Dalej następuje krótkie wyjaśnienie, o co chodzi w stenografii, później
rys historyczny, w tym historia stenografii w Związku Sowieckim i Rosji.
Zwraca się uwagę, że jeszcze niedawno bez znajomości stenografii nie
można było marzyć o posadzie w ministerstwie.

"Ostatnio kursy stenografii stały się znowu popularne wśród studentów.
Nie tylko dlatego, że stenograf łatwiej zanotuje materiał z wykładów,
ale też przecież ściągi lepsze napisze i zrobi to szybciej.

To jak, studenci? Ma to jakiś sens? Jeżeli tak, to [zajrzyjcie
tutaj](https://www.archive.org/search.php?query=stenografia), może któryś
podręcznik się Wam spodoba.
