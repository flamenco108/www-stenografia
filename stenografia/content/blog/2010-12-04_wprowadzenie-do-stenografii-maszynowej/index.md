---
Title: Wprowadzenie do stenografii maszynowej
Date: 2010-12-04T19:22:13
Author: flamenco108
kategorie: ["alfabety-systemy", "stenotypia"]
---


<!-- ![]({filename}/wp-images/uploads/2010/12/stenotyp_starlight-300x246.jpg){width="320" height="262"}]({filename}/wp-images/uploads/2010/12/stenotyp_starlight.jpg)
  Futurystyczny projekt Stenovations -->

{{< figure src="stenotyp_starlight.jpg" title="Futurystyczny projekt Stenovations" >}}

*Poniżej przedstawię swoje, bardzo luźne, bo najpierw z hiszpańskiego na
angielski przełożył Gugiel-translator, a dopiero później ja wszystko
popsułem, tłumaczenie artykułu **Nicholasa Marino**, autora
argentyńskiego systemu stenografii maszynowej. Niech będzie
wprowadzeniem do zagadnienia, które w Polsce jest praktycznie martwe:
stenografii maszynowej, czyli klepanej w specjalne maszyny
stenograficzne. Widzieliście na amerykańskich filmach - w sądzie zawsze
tam siedzi taka pani (przeważnie siedzi i przeważnie pani), która
wykonuje tajemniczy taniec palcami nad niewielkim urządzeniem. To o tym
właśnie będzie mowa:*

## Introducción a la estenotipia informática - Nicholas Marino

### 1. Systemy i metody

Istnieją dwie metody szybkiego zapisywania: odręczna (stenografia) i
maszynowa (stenotypia, lub stenografia maszynowa). Posługujące się
różnymi narzędziami, obie są równie zdatne do zapisywania bieżącej
mowy. 

Z pewnością prędkości, osiągane przy ich pomocy przewyższają o niebo to,
co można osiągnąć pisaniem tradycyjnym pismem, czy też choćby
najszybszym stukaniem w klawiaturę komputera - posługują się bowiem
**metodą pisania**. Oto gdzie leży sekret tej prędkości. Podczas gdy
większość systemów stenograficznych polega na oddawaniu sylab lub
wyrazów przy pomocy różnych kształtów, w maszynie stenograficznej można
równocześnie naciskać wiele klawiszy (w przeciwieństwie do tradycyjnej
klawiatury), i te kombinacje mogą reprezentować jedną, lub więcej sylab,
wyrazów, czy nawet często używanych związków frazeologicznych. 

Dla każdego języka powstały różniące się teorią skracania czasu pisania
poszczególnych słów systemy stenograficzne, np. w języku hiszpańskim
używa się metody Marti, Larralde, Pitmana, Gregga, czy Carissimi.  
Tak samo rzeczy się mają z metodą tworzenia skrótów dla hiszpańskiego:
Grandjean, Marino, Marino-Ballester, Melani.


<!-- ![]({filename}/wp-images/uploads/2010/12/stenotyp_protege_2-300x238.jpg){width="320" height="254"}]({filename}/wp-images/uploads/2010/12/stenotyp_protege_2.jpg)
  Maszyna ćwiczebna dla studentów -->

{{< figure src="stenotyp_protege_2.jpg" title="Maszyna ćwiczebna dla studentów" >}}

### 2. Klawiatury stenograficzne

Maszyny stenograficzne zaopatrzone są w różne klawiatury, uszyte na
miarę dla danego języka. Na ilustracjach poniżej można zobaczyć różne
układy klawiszy, zaprojektowane zgodnie z rozkładem głosek.  



<!-- ![]({filename}/wp-images/uploads/2010/12/stenotyp_USA-300x232.jpg){width="320" height="248"}]({filename}/wp-images/uploads/2010/12/stenotyp_USA.jpg)
  <span style="font-size: small;">Klawiatura amerykańska</span> -->

{{< figure src="stenotyp_USA.jpg" title="Klawiatura amerykańska" >}}


<!--  ![]({filename}/wp-images/uploads/2011/07/stenotyp_Italia-300x232.jpg){width="320" height="248"}]({filename}/wp-images/uploads/2011/07/stenotyp_Italia.jpg)
  <span style="font-size: small;">Klawiatura włoska</span> -->

{{< figure src="stenotyp_Italia.jpg" title="Klawiatura włoska" >}}

<!--  ![]({filename}/wp-images/uploads/2010/12/stenotyp_Francja-300x232.jpg){width="320" height="248"}]({filename}/wp-images/uploads/2010/12/stenotyp_Francja.jpg)
  <span style="font-size: small;">Klawiatura francuska</span> -->

{{< figure src="stenotyp_Francja.jpg" title="Klawiatura francuska" >}}


Chociaż te klawiatury zostały zaprojektowane dla USA, Włoszech i
Francji, można je użyć w innych krajach, po odpowiedniej adaptacji do
danego narzecza. 

W tej chwili dla języka hiszpańskiego stworzono metody dla każdej z
wyżej pokazanych klawiatur. Na przykład, metoda Czerenda, Marino i
Marino-Ballester zostały stworzone w oparciu o klawiaturę amerykańską,
metoda Melani - włoską, a Grandjean - francuską.


### 3. Komputerowe i mechaniczne metody tworzenia skrótów


Systemy stenotypii dzielą się na mechaniczne i komputerowe. Pierwsza
grupa ma wiele podobieństw do stenografii odręcznej, jako że zarówno
stenograf, jak i stenotypista musi umieć odczytać to, co przeniósł ze
słuchu na papier, podczas gdy komputer wykonuje transkrypcję powrotną
(tj. do formy słów pełnych, bez skrótów) ułamek sekundy po wklepaniu
stenotypu.



<!-- ![]({filename}/wp-images/uploads/2010/12/stenotyp_passport_too-300x225.jpg){width="320" height="240"}]({filename}/wp-images/uploads/2010/12/stenotyp_passport_too.jpg)
  Starszy typ maszyny stenograficznej -->

{{< figure src="stenotyp_passport_too.jpg" title="Starszy typ maszyny stenograficznej" >}}


### 4. Stenotypia komputerowa

Aby zapis stenograficzny przybrał formę pisanego dokumentu od razu po
zapisaniu, niezbędne są techniki komputerowego przetwarzania. Maszyny
stenograficzne mają różne funkcje, zależnie od modelu.

Jednak sama transkrypcja odbywa się na komputerze, który musi być do
stenotypu podłączony podczas pisania - tak się powszechnie uważa.
Tymczasem maszyna stenograficzna sama ma wiele zaawansowanych funkcji,
jak pamięć wewnętrzna ze słownikiem, gniazda dla nośników zewnętrznych
(np. pen-drive, karty SD etc.), na których zapisuje się stenogram.
Niektóre modele zaopatrzone są nawet w baterie, żeby można było pracować
w miejscach, w których trudno o gniazdko elektryczne.



<!-- ![]({filename}/wp-images/uploads/2010/12/stenotyp_new_stylus1-300x229.jpg){width="320"
height="244"}]({filename}/wp-images/uploads/2010/12/stenotyp_new_stylus1.jpg) -->

{{< figure src="stenotyp_new_stylus1.jpg" title="Stenotyp New Stylus" >}}



### 5. Oprogramowanie do symultanicznej translacji stenogramu




Aby powstał dokument w oparciu o stenogram maszynowy, potrzebne jest
specjalistyczne oprogramowanie. Pośród wielu wyróżniają się: Eclipse,
Case CATalyst i Digital CAT. W każdym z nich jednak stenograf musi sam
przygotować "słownik" skrótów, którymi się posługuje, jako że istnieje
wiele metod stenografii maszynowej, a każdy doświadczony stenograf
tworzy własne skróty, często ściśle związane z branżą, dla której
pracuje.  


<!-- ![]({filename}/wp-images/uploads/2010/12/stenotyp_Catalyst-300x167.jpg){width="320" height="178"}]({filename}/wp-images/uploads/2010/12/stenotyp_Catalyst.jpg)
  <span style="-webkit-border-horizontal-spacing: 2px; -webkit-border-vertical-spacing: 2px; font-family: Arial, Helvetica, sans-serif; font-size: 14px; font-weight: bold;">Case CATalyst^®^</span> -->

{{< figure src="stenotyp_Catalyst.jpg" title="Case CATalyst®" >}}

To oznacza, w przeciwieństwie do stenografii odręcznej lub maszynowej,
że w stenografii wspomaganej komputerowo nie możesz napisać dwóch słów
tak samo, czyli przy pomocy tych samych znaków, w tej samej ilości i
kolejności.

Wiele metod dla języka hiszpańskiego musiało zatem odejść w przeszłość
w.w. powodu. Na przykład systemy Raula Crespo (Puerto Rico), czy
Augustine Contrerasa (Meksyk).

Na obrazku poniżej można zobaczyć podzielone okno programu Digital CAT
Translator/Editor. Po prawej widnieje stenogram maszynowy dokładnie w
takiej samej formie, jakby był drukowany mechanicznie na taśmie, po
lewej transkrypt na język hiszpański.



<!-- ![]({filename}/wp-images/uploads/2010/12/stenotyp-DigiCAT-300x232.jpg){width="320"
height="248"}]({filename}/wp-images/uploads/2010/12/stenotyp-DigiCAT.jpg) -->

{{< figure src="stenotyp-DigiCAT.jpg" title="Stenotyp DigiCAT" >}}


Jeżeli słowo nie zostało poprzednio wprowadzone do słownika, a
oprogramowanie nie zdoła dokonać translacji, zostanie wyświetlone w
formie stenograficznej. Nie jest jednak wykluczone, że po dodaniu danej
kombinacji do słownika, komputer nadal nie zdoła właściwie jej
zinterpretować.(?)

Oprogramowanie do translacji stenogramu wyposażone jest w dodatkowe
funkcje, jak: 

1) Formatowanie tekstu jako załącznika do słownika - czyli pozwala na
tworzenie czegoś w rodzaju słownika podrzędnego, w którym mieścić można
skróty dla haseł nietypowych, jak np. imiona własne, inwokacje ("Panie
Prezydencie, Wysoka Izbo"). W takim wypadku słowo takie pojawia się
wytłuszczone, ewentualnie napisane kapitalikami, czy jak tam sobie życzy
stenograf.

2) Synchronizacja z zapisem audio - oprogramowanie pozwala na nagrywanie
wydarzenia stenografowanego i automatycznie synchronizuje stenogram z
dźwiękiem. W wypadku pomyłki stenograf może dokonać, praktycznie na
bieżąco, poprawek, po prostu przesuwając odpowiedni kursor. Ostatecznie
można "przewijać" stenogram równocześnie przewijając zapis dźwiękowy.


<!-- ![]({filename}/wp-images/uploads/2010/12/stenotyp_KeyboardConfigWithText-copy-300x235.jpg){width="320"
height="251"}]({filename}/wp-images/uploads/2010/12/stenotyp_KeyboardConfigWithText-copy.jpg) -->

{{< figure src="stenotyp_KeyboardConfigWithText-copy.jpg" title="" >}}


### 6. Maszyny z oprogramowaniem stenograficznym

Istnieje wiele firm, które produkują i sprzedają zaawansowane maszyny
wyposażone, lub nie, w oprogramowanie stenograficzne. Z przyczyn
historycznych, najlepiej rozpoznawaną marką w USA jest Stenograph
(www.stenograph.com), aktualnie sprzedający swój ostatni model maszyny,
zwany Diamante.

<!-- ![]({filename}/wp-images/uploads/2010/12/stenotyp_oqo-236x300.jpg){width="252" height="320"}]({filename}/wp-images/uploads/2010/12/stenotyp_oqo.jpg)
  Klawiatura Word Technologies -->

{{< figure src="stenotyp_oqo.jpg" title="Klawiatura Word Technologies" >}}

Inne firmy, mniej znane, to Stenovations (www.stenovations.com), Word
Technologies (www.wordtechnologies.com), ProCAT (www.procat.com),
Advantage Software (www.eclipsecat.com) i Gemini Writer
(www.geminiwriter.com). Najbardziej znane oprogramowanie to Eclipse
(Advantage Software), DigitalCAT (Stenovations) i Case CATalyst
(Stenograph).

<!-- [![]({filename}/wp-images/uploads/2010/12/stenotyp_advantage_software-300x232.jpg){width="320"
height="248"}]({filename}/wp-images/uploads/2010/12/stenotyp_advantage_software.jpg) -->

{{< figure src="stenotyp_advantage_software.jpg" title="Stenotyp Advantage Software" >}}

<!-- ![]({filename}/wp-images/uploads/2010/12/stenotyp_golden_gemini-300x276.jpg){width="320" height="294"}]({filename}/wp-images/uploads/2010/12/stenotyp_golden_gemini.jpg)
  Maszyna Golden Gemini Writer - najbardziej "wypasiona" -->

{{< figure src="stenotyp_golden_gemini.jpg" title="Maszyna Golden Gemini Writer - najbardziej wypasiona" >}}

<!-- ![]({filename}/wp-images/uploads/2010/12/stenotyp_treal2a-300x106.gif){width="320" height="113"}]({filename}/wp-images/uploads/2010/12/stenotyp_treal2a.gif)
  Klawiatura Treal z Word Technologies -->

{{< figure src="stenotyp_treal2a.gif" title="Klawiatura Treal z Word Technologies" >}}

<!-- ![]({filename}/wp-images/uploads/2010/12/stenotyp_lightspeed-300x180.jpg){width="320" height="192"}]({filename}/wp-images/uploads/2010/12/stenotyp_lightspeed.jpg)
  Maszyna ze Stenovations -->

{{< figure src="stenotyp_lightspeed.jpg" title="Maszyna ze Stenovations" >}}


### 7. Prędkość pisania i szybkość dostarczenia przetłumaczonego stenogramu.

Podsumowując, bardzo ważne jest, by prędkość pisania nie została
zakłócona przez szybkość dostarczenia przetłumaczonego stenogramu.
Ignorancja w dziedzinie nowoczesnych metod stenografii powoduje
nieuzasadnione przekonanie, że stenografia maszynowa pozwala pisać
szybciej niż stenografia odręczna. To nie jest prawdą, jako że po
pierwsze prędkość jest indywidualną cechą, umiejętnością i talentem
stenografa niezależnie od narzędzia, którym się posługuje. Pokazane
wyżej techniki mają jednak tę przewagę, że wydatnie skracają sumaryczny
czas między fizycznym dokonaniem zapisu, a oddaniem pracy końcowej,
czyli przetłumaczonego język czytelny dla wszystkich stenogramu
wydarzenia.  


<!-- ![]({filename}/wp-images/uploads/2010/12/stenotyp_procat_StylusColorChartLoRes-300x160.jpg){width="320" height="171"}]({filename}/wp-images/uploads/2010/12/stenotyp_procat_StylusColorChartLoRes.jpg)
  Można je zamawiać w różnych kolorach i skórkach -->

{{< figure src="stenotyp_procat_StylusColorChartLoRes.jpg" title="Można je zamawiać w różnych kolorach i skórkach" >}}

Po zaimplementowaniu technik stenografii w systemie prawnym i
administracyjnym kraju, tworzeniu na żywo napisów do programu
telewizyjnego (TV live captioning), czy też podczas masowych szkoleń,
zwiększa komfort osób uczestniczących w wydarzeniu i liczbę
potencjalnych miejsc pracy.
