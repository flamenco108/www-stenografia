---
Title: Stenografia na świecie wciąż żyje
Date: 2021-06-30T23:59:59
Author: Krzysztof Stenografow
kategorie: ["dumania", "filmy"]
---

W ramach małego rozpędu po długiej przerwie zrobię wrzutę nieco świeższych (a czasem nawet całkiem nowych) publikacji pokazujących, że wciąż nie brakuje ludzi na świecie, którzy chcą i uczą się stenografii pisanej.

## Scheithauer (niemiecki)

{{< youtube ndmjtFAQfIk >}}

{{< youtube PhOtKQ6NvT0 >}}

**Pokaz wydajności stenografii [systemu Scheithauer](https://web.archive.org/web/20110428175443/http://www.lot49.de/daten/scheithauer-de.pdf)**. 
140 sylab na minutę, czyli około 70-100 słów na minutę. 
Czyli tempo niespiesznej mowy, np. wykładu w szkole/uniwersytecie.

## DEK (niemiecki)

{{< youtube oX2bzMSZB7E >}}

150 sylab na minutę systemem DEK, jak przypuszczam. Kto choć trochę łapie obce języki łacno może sobie wyobrazić, w jakim tempie lektor czyta tekst, bo słychać wyraźnie i dość ładnie.

{{< youtube id="gkceFuQAvWI" title="150spm? Oto pokaz z prędkością 300spm!" >}}


## Tesnopis (czeski)

Jak pisze admin strony https://tesnopis.webnode.cz/ on też (czyli podobnie do mnie) wrócił do pracy nad nią po latach przerwy. I bardzo dobrze.

{{< youtube id="pTKUhrYhOgs" title="Tesnopis 90 słów (?) na minutę" >}}

Prowadzi też stronę https://stenografie.webnode.cz/ oraz https://tesnopis2.webnode.cz/ w tym z nowymi lekcjami czeskiej stenografii. Linkuję tu dla porządku, gdyby ktoś chciał sobie trochę posmerfować po Internecie.

{{< youtube id="sstilvbgeI0" title="Tesnopis 150 słów (?) na minutę" >}}

A co właściwie jest stenografowane, to spróbujcie się sami domyślić.

## Morita (japoński)

Listopad 2020. W jakim tempie stenografowane, nie wiem. (EDIT: nowiuteńki film, a zniknął. Wrzucam zatem taki, co wciąż wisi, z lutego 2017)

{{< youtube H3skePqWTqo >}}

Japończycy chyba lepiej sobie radzą (psychicznie) z nauką stenografii. Od dziecka są przyzwyczajeni żyć wśród różnych tajemniczych znaczków ;-)

W Japonii istnieje podobna mnogość systemów stenograficznych, jak niegdyś w Polsce. Coś chyba mamy ze sobą wspólnego (ale oni bardziej, pamiętajmy, że samego pisma długiego mają aż trzy systemy)...

## Waseda (japoński)

[Prace nad możliwością komputerowej konwersji zapisu stenograficznego w systemie Waseda na tekst w pliku komputerowym. ](https://www.researchgate.net/publication/342378413_Segmentation_and_recognition_in_Japanese_handwritten_Waseda_shorthand)

## Gregg (angielski) (?)

{{< youtube j4ZKTwkvj3w >}}

Jeżeli wpiszecie słowo "stenografia" do wyszukiwarki youtube i założycie filtr, aby pokazywało tylko względnie nowe publikacje, z najwyższym prawdopodobieństwem zobaczycie "pomoce naukowe" oraz pokazy stenografowania po angielsku nagrane... w Indiach. Najwyraźniej Hindusi licznie i z zapałem oddają się wciąż nauce szybkiego i skrótowego pisania.

## Duploye (francuski)

{{< youtube Z1r6t3tfY3M >}}

Prezentacja zapisu w [systemie Duploye](https://gallica.bnf.fr/ark:/12148/bpt6k8756589/). Wyraźnie widać, jakie znaczki odpowiadają za które słowa. Wybrałem ten film, choć nie jest tak nowy, gdyż opublikowane w ostatnich miesiącach to raczej lekcje pisania stenograficznego niż prezentacje, które są ciekawsze do oglądania moim zdaniem.

## ГЕСС-67 (rosyjski)

{{< youtube id="PwIZjkIv4nQ" title="ГЕСС-67" >}}

Dzięki szybkiemu przeglądowi sieci bez problemu znalazłem dowody, że w Rosji stenografia jest wciąż aktywnie używanym narzędziem. Korytarze wysokich ministerialnych gabinetów rozbrzmiewają skrobaniem długopisów. W pokazie użyto **ГЕСС-67 - Państwowy Jedyny System Stenografii wydanie z roku 1967**. To sugeruje, że wydania z różnych lat otrzymują w Rosji swoje numerki. Otóż znalazłem [ogólnodostępny podręcznik z 1981 roku](https://archive.org/details/B-001-026-563-ALL). Na stronach rosyjskiego fejsbuka *ВКонтакте* czyli vk.com (siłą własnego alfabetu mają swoje wersje mediów społecznościowych) znalazłem [dyskusję krytykującą wydanie z roku 1992](https://vk.com/wall-1076833_2456). Szukając dalej zabrnąłem w czeluści rosyjskiego Internetu i pojawiła się nawet możliwość pobrania (choć nie wiem, jak długo przetrwa ten link) [podręcznika wydanego w 2002 roku](http://padabum.com/d.php?id=40505).

Jeżeli ktoś lubi rosyjskie ballady (a kto nie lubi), to oto jeszcze jeden pokaz:

{{< youtube OoYX7BVyPTs >}}

Tyle na dziś.