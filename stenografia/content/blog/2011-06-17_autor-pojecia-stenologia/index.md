---
Title: Autor pojęcia "stenologia"
Date: 2011-06-17T18:00:04
Author: flamenco108
kategorie: ["varia"]
---


Choć pojęcie "stenologia" da się odnaleźć w słowniku wyrazów obcych (ale
bynajmniej nie Kopalińskiego), to przecież ma autora, tj. człowieka,
który pierwszy raz się nim posłużył, a w każdym razie do celu opisu
dziedziny wiedzy (?) zajmującej się badaniem właściwości istniejących
systemów stenograficznych, języka pod kątem projektowania i wreszcie
samym projektowaniem systemów stenograficznych.  
A człowiek ten, czyli autor, jak się okazuje, żyje i ma się dobrze. Jest
to Lech Łukasz Klewżyc. Sam mi to powiedział. Sam siebie nazwał
stenologiem, kiedy stwierdził, że w swoich własnych oczach nie zasługuje
na miano stenografa. Znaczy, bardziej od osiągania kosmicznych prędkości
pisania, bardziej go interesowała teoria stenografii.


  
<!-- 
![Obrazek]({filename}/wp-images/uploads/2011/06/wisla01-194x300.png)
-->
{{< figure src="wisla01.png" title="To nie jest system Lecha Klewżyca, ale chciałem wrzucić jakąś ilustrację ;-)" >}}
<!--
To nie jest system Lecha Klewżyca, ale chciałem wrzucić jakąś ilustrację ;-)
-->


Pragnę tutaj pochwalić się, że meteoryt upadł i już za pierwszym
podejściem udało mi się z nim skontaktować i odbyć miłą, godzinną
rozmowę. Liczę na następne oraz na uchylenie mi rąbka jego wiedzy i
doświadczenia, w tym opracowanego dawno temu jego systemu
stenograficznego.

> **stenologia**(*steno-* +  gr. *lógos* ‘nauka’) 
> nauka zajmująca się badaniem form, rodzajów pisma
> stenograficznego i dostosowywaniem systemów stenograficznych do
> różnych języków.
>   
> *Hasło opracowano na podstawie „Słownika Wyrazów Obcych” 
> Wydawnictwa Europa, pod redakcją naukową prof. Ireny Kamińskiej-Szmaj,
> autorzy: Mirosław Jarosz i zespół. ISBN 83-87977-08-X. 
> Rok wydania 2001.
