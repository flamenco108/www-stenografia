---
Title: Przeciw ACTA, ewentualnie SOPA i PIPA
Date: 2012-01-19T11:15:13
Author: flamenco108
kategorie: ["techniczne"]
---

Brzmi to zupełnie niepoważnie, te akronimy, ale trudno, akty prawne też
są niepoważne. Chciałem się tutaj, z tego miejsca posolidaryzować ze
wszystkimi, którzy uważają, że infosfera internetowa nie powinna być
obejmowana cenzurą, dostawcy łączy nie powinni być obarczeni
obowiązkami, które spoczywają na policji (np. monitoring swojej sieci
pod kątem łamania prawa), nie powinni mieć obowiązku ujawniania danych
swoich klientów domniemanym posiadaczom rzekomo złamanych praw
autorskich. Jestem przeciwko piractwu, jakie uprawiają organizacje
rodzime typu ZAiKS i inni tzw. reprezentanci, których podstawowym celem
jest golenie z kasy frajerów. W przeciwieństwie do Microsoftu nie
dostarczają żadnego produktu, dostają pieniądze ze strachu, a to znaczy,
że albo to jest podatek, albo rabunek - tak czy inaczej - haracz.

## STOP ACTA

**ACTA**, czyli **Anti-Counterfeiting Trade Agreement** to
międzynarodowe porozumienie w sprawie walki z naruszeniami tzw.
własności intelektualnej. **Tajne negocjacje** nad zawartością tego
dokumentu były prowadzone przez szereg krajów (USA, UE, Japonia,
Szwajcaria) od 2007 roku. [W 2010 tekst ACTA wyciekł do
internetu](http://www.laquadrature.net/files/201001_acta.pdf), a 17
grudnia 2011 Rada Unii Europejskiej opublikowała krótką wzmiankę o
[autoryzacji podpisu ACTA na stronie 43 komunikatu prasowego na temat
rolnictwa i
rybołówstwa](http://consilium.europa.eu/uedocs/cms_data/docs/pressdata/en/agricult/127031.pdf)
(to się nazywa steganografia!):

### TRADE POLICY

**Anti-counterfeiting trade agreement**

*The Council adopted a decision authorising the signing of an
anti4counterfeiting trade agreement*
*(ACTA) with Australia, Canada, Japan, the Republic of Korea, Mexico, Morocco, New Zealand, Singapore, Switzerland and the United States.*

*ACTA is aimed at establishing an
international framework to improve the enforcement ofintellectual
property right laws and create improved international standards for
actions against large-scale infringements of intellectual property.
Negotiations were concluded in November 2010.*

Na wiosnę ACTA zostanie poddana głosowaniu w parlamencie EU. Takie
posunięcia były już stosowane przez eurokratów, kiedy chcieli przepchnąć
niewygodny dla ludzi ustęp (właśnie ustęp, czyli kibel). Jak tu nie
wierzyć w spiskowe teorie dziejów?

Jestem przeciwko łamaniu praw autorskich, czy prawa. Jednakowoż, skoro w
realu nam się zacieśnia wolność, niech chociaż Internet pozostanie
wentylem bezpieczeństwa. A zalegalizowanie środków, o których mowa, w
efekcie pozwoli na wdrożenie cenzury w Internecie.

A tak w ogóle, jeżeli takie akty wejdą w życie i będą przestrzegane,
wróżę piękną przyszłość dla Creative Commons ;-)

Koniec offtopa. Dalej będzie już stenograficznie ;-)
