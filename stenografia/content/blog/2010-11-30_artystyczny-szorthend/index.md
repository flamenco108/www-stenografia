---
Title: Artystyczny szorthend
Date: 2010-11-30T19:54:03
Author: flamenco108
kategorie: ["obrazki", "varia"]
---

Oh coś takiego mi się przewinęło przed oczami, aż musiałem z wizgiem
opon wyhamować, a nawet trochę cofnąć. Śliczne, nie?



![Obrazek]({filename}/wp-images/uploads/2010/11/artist_szort_cover-181x300.jpg)


List (znowu: na kartce pocztowej zapisano tyle, co w piśmie długim
wymagałoby całego arkusza A5 dwustronnie zapisanego) - chyba z miłości
pisany, bo patrzcie, ile ozdóbek, ile różnych kropeczek, zawijasków... A
kto się nie zna, to się w ogóle nie pozna, bo trzeba wiedzieć, którym
kolorem poprowadzono pismo, a który to tylko ozdóbka. Czyli nie
**stenografia**, a **steganografia**. A właściwie
**steganostenografia**. No, jak już ktoś mu powie, że to jakieś pismo,
to pozna, która kreska niesie informację, ale wcześniej musi to
wiedzieć. Zatem spójrzmy na stronę adresową:



![Obrazek]({filename}/wp-images/uploads/2010/11/artist_szort_front-300x180.jpg)


Po stronie adresowej ołówkiem dyskretna informacja pozwalająca
odszyfrować treść: shorthand, znaczy, droga Odo Paguette, bądź łaskawa
czytać to jako stenografię systemu Pitmana.

Z treści pocztówki mogę wydedukować, że napisana została w roku 1911,
nadana konkretnie 2-go sierpnia. Czy autorem jej jest mężczyzna? Chyba
jednak nie, bo w tamtych czasach faceci to były prymitywne, brutalne,
męskie, szowinistyczne świnie i nie w głowie im kwiatki, zawiajski i
fintifluszki. Ale kto wie?

Andrzej Pilipiuk kiedyś napisał (nie cytuję): "cokolwiek wykonane w
wieku XIX jest piękne, unikalne". Trend ten co prawda wygasł w wieku XX,
ale widać, że na początku ludzie wciąż byli wrażliwi na formę, nie tylko
na treść.
