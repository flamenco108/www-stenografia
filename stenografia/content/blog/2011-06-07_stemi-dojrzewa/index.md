---
Title: Stemi dojrzewa
Date: 2011-06-07T17:58:13
Author: flamenco108
kategorie: ["alfabety-systemy", "npss", "dumania"]
---

Ćwiczę i ćwiczę, zapisuję strona po stronie, porównuję to z systemem
Polińskiego i Sucheckiego - jak u nich rozwiązano krótkość danego słowa,
jak wygodnie pisać wyrazy wielosylabowe. Idzie nieźle, choć doskwiera ta
wielosylabowość. Powstają znaczniki, metody skracania... A to wszystko
tylko w mojej głowie. Kiedyś to trzeba będzie przenieść na papier.

A to jest o wiele mniej przyjemna część roboty, wymagająca anielskiej
cierpliwości, benedyktyńskiej pilności i mrówczej pracowitości. Na
wszystkich tych cechach mi nie zbywa, więc czeka mnie naprawdę trudne
zadanie ku pożytkowi publicznemu, choć to bardzo wątpliwe, czy
komukolwiek się to kiedyś przyda. Nawet nie wiem, czy to mnie się
przyda. Zanim skończę pisać dokument systemowy, pismo odręczne w ogóle
może wyjść z użycia.

Po napisaniu dokumentu dopiero system będzie można uważać za ukończony.
To znaczy, doprowadzony do stanu 1.0. Spisane ścisłe reguły użycia,
znaczniki i skróty, zero improwizacji. Wtedy wreszcie będę mógł się go
nauczyć. Już się nie mogę doczekać.
