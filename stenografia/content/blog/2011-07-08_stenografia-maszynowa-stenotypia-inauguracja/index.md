---
Title: Stenografia maszynowa - stenotypia - inauguracja
Date: 2011-07-08T18:02:13
Author: flamenco108
kategorie: ["stenotypia"]
---

Pół roku temu opublikowałem tłumaczenie artykułu pt. "[Wprowadzenie do
stenografii maszynowej](../2010-12-04_wprowadzenie-do-stenografii-maszynowej/)", tłumaczenie
referatu pewnego stenografa z Argentyny, [Nicolasa
Marino](http://es.taquigrafica.com/publ/2-1-0-14), który podjął się
opracowania techniki stenotypii dla języka hiszpańskiego.

![](https://es.taquigrafica.com/RT/11.1.jpg)


Pokrótce zostało tam objaśnione, co to jest stenografia maszynowa, zwana
krócej stenotypią. W Polsce pod pojęciem stenotypii przez ostatnie lata
kryło się po prostu szybkie klepanie w klawiaturę, ewentualnie szybkie
przepisywanie (transkrybcja) stenogramów (stenofonotypia). Tymczasem w
krajach cywilizowanych rozwija się, wobec cały czas niespełnionych
obietnic wyprodukowania cudownych urządzeń do nagrywania i transkrybcji
prosto z mikrofonu, stenografia maszynowa, czyli sztuka szybkiego
zapisywania słowa mówionego wprost na słowo drukowane (w odróżnieniu od
pisanego). Szczególną i zapewne wkrótce jedyną jej formą jest
stenografia komputerowa, która w gruncie rzeczy sprowadza się do połowy
pracy stenografa, w czym człowiek wciąż jest lepszy od każdej maszyny -
czyli w wysłuchaniu, zrozumieniu i zapisaniu w sposób zrozumiały i
uporządkowany przemówienia, lub dialogu. Całą resztę może wykonać
maszyna, a to znaczy: odszyfrowanie tego, co zapisał człowiek i przekład
na tekst. Albowiem, podobnie jak w stenografii, aby nadążyć za mówcą,
stenotypista posługuje się pewnego rodzaju kodem. Bierze się to stąd, że
z jednej strony, przeciwnie do stenografii, jest on ograniczony
dostępnym i zrozumiałym dla maszyny zestawem znaków - stąd możemy
stenotypię nazwać stenografią cyfrową, ponieważ w ogóle nie polega na
niuansach graficznych pisma - z drugiej, aby szybko klepać, nie może on
wstukiwać każdej głoski (lub litery, bez znaczenia) każdego słowa, lecz
w jakiś sposób oszukać czas.

<!-- ![]({filename}/wp-images/uploads/2011/07/st-keyb2-300x180.gif){width="320" height="192"}]({filename}/wp-images/uploads/2011/07/st-keyb2.gif)
Klawiatura stenotypu amerykańskiego -->

{{<figure src="st-keyb2.gif" title="Klawiatura stenotypu amerykańskiego">}}

Okazuje się, że jak dotychczas najlepiej sprawdziła się stenotypia
akordowa, tj. z możliwością jednoczesnego wciśnięcia wielu klawiszy
maszyny, zwykle składających się na sylabę danego słowa, ale też (w
końcu to stenografia) czasem na całe słowa, pojęcia, grupy słów -
związki frazeologiczne i typowe części zdań, a nawet całe zdania.
Dodatkowym skomplikowaniem całej rzeczy pozostaje ograniczona liczba
palców u rąk stenotypisty (każdy wie mniej więcej, ile to jest), a
zatem, aby miały one szybki dostęp do klawiatury, ta nie może mieć zbyt
wielu klawiszy. Stąd niektóre litery-głoski "szyfruje się" przy pomocy
akordowego, jednoczesnego wciśnięcia kombinacji kilku innych głosek

<!-- 
![]({filename}/wp-images/uploads/2011/07/st-init-300x300.gif){width="320" height="320"}]({filename}/wp-images/uploads/2011/07/st-init.gif)

  Kombinacje klawiszy dla różnych głosek angielskich  
 na stenotypie amerykańskim -->


{{<figure src="st-init.gif" title="Kombinacje klawiszy dla różnych głosek angielskich na stenotypie amerykańskim">}}



Koncepcja słuszna i przećwiczona w kilku językach, acz poza światem
anglo- i francusko- - języcznym dopiero raczkująca. Jak wspomniałem
gdzieś wcześniej, jedyna znana mi [polska firma, która podjęła się
opracowania polskiej klawiatury do
stenotypii](http://stenotech.com.pl/), na razie odłożyła to *ad calendas
graecas*, z powodu braku środków na prace nad prototypem. Z jakiegoś
powodu od 30 lat polskie sądy wolą, gdy protokół zawiera wyłącznie to,
co podyktuje sędzia (a zatem też jak zinterpretuje np. zeznanie świadka,
choć przecież niekoniecznie zgodnie z intencją świadka). Ostatnio słyszy
się o wydawaniu pieniędzy na drogie zestawy do nagrywania rozpraw na
audio+wideo. No, brawo. Miałoby to sens, gdyby zsynchronizowana z
nagraniem była też transkrybcja tekstowa z możliwością przeszukiwania, a
tak - niespecjalnie to pomoże prostym ludziom.


Tak czy owak, stenotypia w dzisiejszym świecie znajduje coraz więcej, w
przeciwieństwie do tradycyjnej stenografii, zastosowań. Nie tylko
rozprawy sądowe, ale wciąż parlamenty (w polskim parlamencie pracują
wciąż stenografowie odręczni, ale jest ich coraz mniej, bo nowych nie
przybywa), ale też [CAT (Computer Aided
Transcription](https://en.wikipedia.org/wiki/Realtime_transcription)),
czyli transkrybcja mowy na komputer w czasie rzeczywistym. Dopóki
maszyna nie nauczy się sama odróżniać mówców i odfiltrowywać z szumu tła
właśnie ich głos, a dopiero później transkrybować to na pismo, marne
szanse, żeby stenograf maszynowy stracił pracę w tym dziale biznesu. CAT
ma zastosowanie na większych spędach, gdzie oprócz telebimu z mówcą
instaluje się ekran, na którym na bieżąco wyświetlany jest tekst jego
przemowy. W niektórych firmach CAT stosuje się także na zebraniach
zarządów i innych zespołów roboczych, protokół bieżący traktując od razu
jak dokument wynikowy, przy pomocy wyrafinowanego oprogramowania
edytowany przez uczestników na bieżąco. Wreszcie w krajach
cywilizowanych coraz częściej ma zastosowanie w telewizji, gdzie obok
obrazu i dźwięku transmituje się bieżącą transkrybcję

{{< youtube hmE5eSmC-xU >}}


Lektura starych numerów polskiego pisemka branżowego pokazuje, że osoby
zaangażowane w polską stenografię świadome były tego braku w naszym
kraju. Ale - nic z tym nie zrobiły. Albo tak ukryły wyniki swojej pracy,
że jeszcze nie zdołałem do nich dotrzeć. A ponieważ jestem solipsystą -
oznacza to, że ich nie ma.

**Inauguruję zatem i otwieram niniejszem
na tem blogu kolejny tag-temat: STENOTYPIA. Będę się tutaj zajmował
wszystkim, co dotyczy tej dziedziny. A może uda się opracować coś dla
języka polskiego?**