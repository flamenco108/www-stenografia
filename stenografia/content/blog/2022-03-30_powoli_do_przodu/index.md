---
Title: Znowu powoli do przodu
Date: 2022-03-30T23:59:59
Author: Krzysztof Stenografow
kategorie: ["plover", "stenotypia"]
---


Niestety, wszyscy wiemy, co się na świecie porobiło, a konkretnie zaraz za naszą wschodnią granicą. Popadłem z tego tytułu w niejakie pomięszanie i tempo przetwarzania pliku `rules.cson.in` mocno spadło. W pracy zajęci jesteśmy organizacją rejestracji numerów PESEL dla ukraińskich uchodźców, a trzeci poziom bezpieczeństwa informatycznego zwany *Charlie-CRP* powoduje, że moje obowiązki rozciągają się poza godziny robocze.

Zatem w kwestii rozwoju systemu nie mam wiele do opowiedzenia.

## Trillo znowu w grze

Po dwóch miesiącach milczenia Priscilla Trillo znowu się odezwała. Dość chłodno odniosła się do rewelacji, które jej wcześniej wysłałem. Powiedziała, że wprowadziła do systemu mnóstwo zmian, a nasze próby budowania systemu sylabicznego są bez sensu, bo to nie jest prawdziwe steno.

No, wiem, że ma rację. Że prawdziwe steno musi być znacznie szybsze niż system sylabiczny.

Po tym komentarzu znowu zamilkła.

## Zwolnienie tempa prac

Na takie dictum prace nasze zwolniły tempo. Zostało mi jeszcze resztka nagłosów i wszystkie wygłosy - trochę ponad połowa całego pliku. Czyli mam co robić. Jednak wypadki wojenne na Ukrainie odciągają moją uwagę, więc nie spędzam nad projektem długich godzin, jak to miało miejsce wcześniej.

Kolega *Maarrk* zaopatrzył projekt w niezbędne skrypty i czasowo zawiesił aktywność w związku z zagrożeniem, że kiedy Priscilla znowu się odezwie, może się okazać, że sporo roboty trzeba będzie robić od nowa. Moim zdaniem jego ostrożne nastawienie jest dobrze uzasadnione.

## Oczekiwanie na dalsze fragmenty

Zatem nie pozostaje mi nic innego jak czekać, aż Priscilla podzieli się kolejną porcją systemu. A w międzyczasie dokończyć edycję pliku `rules.cson.in`, który ma stanowić naszą podstawową bazę wiedzy, z której generowana będzie cała reszta systemu.

W związku z tym przypominam wszystkim zainteresowanym oraz innym, że układ klawiatury stenotypicznej wygląda tak:

{{< figure src="pl_layout.png" title="Słowiański układ klawiatury czyli Slowik" >}}

**A świat niech kręci się dalej**