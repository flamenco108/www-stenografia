---
Title: Józef Poliński o stenografii wg Lecha Klewżyca
Date: 2011-06-15T17:54:13
Author: flamenco108
kategorie: ["teorie"]
---

Przepisuję tu skrzętnie artykulik Pana Lecha Klewżyca z lubczasopisma
pt.  ***Stenograf Polski*** z marca 1969, nr 3 (134):

### Józef Poliński o stenografii

Współczesnym stenografom może się wydawać, że autorzy systemów
stenografii tworzący w XIXw. nie mieli możliwości oparcia swoich
systemów o wyniki dociekań i opracowań teoretycznych.

Trudno byłoby dzisiaj udowodnić istnienie w tym czasie w Polsce prac z
zakresu teorii budwy systemów stenografii, nie mniej nie można wyciągnąć
stąd wniosku, że autorzy nie uwzględniali podstawowych i głównych
wymogów i praw budowy systemów. Sięgnijmy do najstarszego podręcznika do
nauki stenografii graficznej, wydanego przez Józefa Polińskiego we
Lwowie w 1861 roku.
W **Stenografii Polskiej** pod nagłówkiem **Pojęcie** zdefiniował
Poliński istotę, cel i zadania stenografii w następujący sposób:

Stenografia
(tachygrafia) jest sztuką, która używając najpojedyńczych i
najłatwiejszych do kreślenia i wiązania znaków, tudzież stosowanych
skróceń, pismem zdąża za najszybszym mówcą i słowa jega tak dokładnie
oddaje na papierze, że każden tej sztuki świadomy może je po długim
nawet czasie odczytać i zwykłym pismem przepisać. Podobnie można za
pomocą tej sztuki własne myśli niezmiernie prędko i w małej
przestrzeni skreślić.


Również
jak zwykłe pismo ma stenografia tyle znaków pojedyńczych, ile brzmień
język posiada; zestawiwszy więc wszystkie pojedyńcze znaki - otrzymuje
się alfabet stenograficzny, który nie jest ani dowolnie, a nie też
bezzasadnie przyjęty, znajomość jego wszakże nie jest wcale
dostateczną, ażeby jakototako stenografować, w→ązanie bowiem tych
znaków ku utworzyeniu sylab i wyrazów nie jest tak prostem, jak w
zwykłem piśmie, i największą prawie trudniąść stanowi. Ponieważ w tych
samych cząstkach czasu, w których mówca sylabę po sylabie wygłasza, że
tak się wyrażę, w takt za mówcą stenograf ołówkiem ma pociągnąć, więc
według większej lub mniejszej ich pojedynczości i łatwości łączenia,
obrane te znaki tak żeby wszystko, co jednem ust otwarciem da się
wymówić, jednem też pociągnięciem mogło być oznaczone. Że zaś przy
największem udoskonaleniu tej sztukie nie łatwiem do wykonania jest
takie dokładne składanie głosek w jeden znak, przeto dla zniesienia
powstającej stąd nierówości, logicznie zgłosek, słów i zdań skrócenia
wzięto ku mocy.

### Istota stenografii

Zastanówmy się głębiej nad podaną przez Polińskiego istotą stenografii i
budowy systemu. Stenografia jest nauką (ówcześnie określano ją słowem
sztuka), która wprzęgając najbardziej proste graficzne cząstki pisma
potocznego (mowa o systemie graficznym) ustala wiążące się między sobą
znaki w logicznie zbudowany system. Budując alfabet stenograficzny autor
wdrożył znaki pojedyńcze nie w sposób dowolny i nieuzasadniony, ale przy
uwzględnieniu z jednej strony ich biegłości (prostoty), a z drugiej -
łatwości wiązania w wyrazy, które tworzą harmonijną całość umozliwiającą
pisanie z szybkością mowy i myśli.

W czasach kiedy opracowywał Poliński pierwszy polski system graficzny
stenografii, nie znano jeszcze wartości graficznej poszczególnych znaków
pojedyńczych. Niemniej taki doskonały teoretyk i praktyk musiał wyczuwać
różnicę w szybkości pisania poszczególnych znaków, a tym bardziej ich
połączeń. Przecież zwraca on na ten fakt naszą uwagę podkreślając, że
właśnie największa trudność budowy systemu tkwi w wiązaniu tych znakół
ku utworzeniu sylab i wyrazów". W systemie stenografii zagadnienie
wiązania poszczególnych znaków pomiędzy sobą, znaków tworzących wyrazy,
skróty, znaczniki i wielosłowy, nie jest tak proste, jak w piśmie
potocznym, bowiem od płynności, braku wszelkich zahamowań, od możliwości
bezkolizyjnego łączenia znakół w wyrazy, zależy biegłość systemu
stenografii.

System stenografii może być uznany za dobry i biegły jedynie pod
warunkiem spełnienia postawionych wyżej, zasadniczych postulatów.
Alfabet stenograficzny składać się ma ze znakół pojedyńczych i prostych,
najłatwiejszych do wypisania w wiązania. Nie oznacza to jednak, iż na
alfabecie kończy się budowa systemu. Poliński podaje, że w celu
nadążania w biegłości pisania za mową i myślami system najbieglejszy
uwzględnia fakt, iż mowa składa się nie z poszczególnych głosek
akcentowanych oddzielnie, ale z sylab. Mówca dzieli wyrazy na sylaby.
Płynie stąd dalszy postulat: opracowania systemu sylabowego, systemu, w
którym "*wszystko, co jednem ust otwarciem da się wymówić, jednem też
pociągnięciem mogło być oznaczone*".

### Trudne zadanie

Nie było to zadanie ani proste, ani też łatwe do spełnienia. Pomimo
faktu, że zostało ono postawione przez Polińskiego już w 1861r., nie
zostało ono do dnia dzisiejszego przez autorów polskich systemów
stenografii zrealizowane. Trudność polega na takim zsynchronizowaniu
znakół i ich ilości (ilość znaków graficznych jest przecież ograniczona)
z budową sylabową mowy, aby umożliwiły one określenie poszczególnych
sylab odrębnymi znakami. Jest zadanie niezmiernie trudne i
skomplikowane.

Nie oznacza to jednak, że Poliński ograniczył i zamknął budowę systemu
na alfabecie stenograficznym i nadaniu znaków niektórym sylabom. Pełny
system stenografii winien być zbudowany z opracowanych "*logicznie
zgłosek, słów i zdań*". Oznacza to, iż słowa, a nawet powtarzające się w
mowie dostatecznie często zdania lub zwroty winny otrzymać znaki
możliwie proste, znaki nie zaagażowane w budowie alfabetu.

Po przedstawieniu przez Polińskiego istoty i zasad budowy systemu
stenografii możemy sądzić, że był on w pełni świadomy stojących przed
nim zadań, a zarazem trudności, jakie napotka w ich realizacji.  
Czy trudności te zostały przez niego pokonane?  
Obecnie na pytanie to można łatwo odpowiedzieć, popierając odpowiedź
przykładami, patrząc na wyniki pracy kadry stenografów parlamentarnych,
nazwanych od nazwiska twórcy systemu "polińczykami"...

### Twórca świadomy swych zadań

W przytoczonych rozważaniach teoretycznych Polińskiego możemy wyczytać
cel i zadania stenografii. Nauka stenografii ma na celu utrwalenie za
pomocą pisma stenograficznego na papierze dowolnie szybko wygłaszanej
mowy i własnych myśli. Celem i zadaniem systemu stenografii jest, aby
"*każden tej sztuki świadomy*" mógł stenogram "*po długim nawet czasie
odczytać i zwykłem pismem przepisać*". Oznacza to, że uczeń musi w
praktyce opanować sztukę szybkiego pisania przy równoczesnym tak
wyraźnym pisaniu poszczególnych znaków,  skrótów, znacznikół i
wielosłowów, aby umożliwiły mu nie tylko bieżące, ale nawet po dłuższym
odstępie czasu odczytanie utrwalonej mowy pismem stenograficznym.

Postulat pisania z szybkością mowy i biegnących myśli jest spełniony
poniekąd automatycznie. Pełnowartościowy system stenografii **powinien**
gwarantować jego spełnienie. Nie oznacza to jednak, iż wystarczy
zapoznać się tylko z systemem i panować go w piśmie, aby szybko
stenografować. O tym fakcie wiedzą dobrze stenografowie, którzy
osiągnęli mistrzowską szybkość pisania głównie usilną i systematyczną
pracą.

To popularne przedstawienie podstawowych i wybranych problemów stojących
przed autorem systemu stenografii niechaj świadczy o tym, że twórca
pierwszego polskiego systemu przystępując do jego budowy był w pełni
świadomy stojących przed nim zadań, przy czym strona teoretyczna
zagadnienia nie była mu obca.



*Mgr Lech Klewżyc*



Przypisy:
* Stenografia Polska według zasad Gabelsbergera, ułożona przez J.
Polińskiego, Lwów 1861. Z drukarni M.F. Poremby, str. 31.
** Tamże, str. 3.
