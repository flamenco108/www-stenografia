---
Title: Raport o pracach nad fontem marzec 2024 
Date: 2024-01-02T23:59:59
Author: Krzysztof Stenografow
kategorie: ["stemi"]
---


Od kilku miesięcy wróciłem do dość intensywnych prac nad stenograficznym fontem dla SteMi. Okazało się to interesującym, ale i trudnynym zadaniem. Znajomi pukają się w czoło i twierdzą, że ma to tyle sensu, co nauczyć się sztuki budowania mechanicznych zegarków. Fakt. Ale jakoś dla mnie to bardzo interesujące.

Przy tej okazji muszę przemyśleć wiele szczegółów dotyczących materiału graficznego, który składa się na pismo SteMi. A za tym podążały, podążają i podążą różne drobne acz istotne zmiany. Niektóre z nich dotyczą spraw rzadkich, ale zdarzają się i takie, które poprawią (mam nadzieję) szybkość lub czytelność pisma. Też w często używanych formach. Np. wprowadziłem znak dla `trz/tsz`. Ale wydarzyło się wiele innych małych zmian. A możliwe, że pojawią się też bardziej generalne.

Np. od początków systemu martwi mnie fakt, że tak słabo trzyma się linii pisma. Czyli podczas pisania literki wędrują to w górę, to w dół, co widać na niniejszym przykładzie.

Postanowiłem zatem sprawdzić, jak to się ma w skali całego języka polskiego z przyległościami, czyli słowami obcymi, które weszły już do powszechnego użycia. Ponieważ nie jestem naukowcem, wystarczyło mi łatwo dostępne źródło w postaci słownika dla graczy, czyli [SJP.PL](https://sjp.pl). Pobrałem plik zawierający ponad 4,7mln słów we wszystkich formach gramatycznych. Prawdopodobnie oznacza to ponad 100tyś osobnych pojęć czyli słów. Takie słowo może oznaczać zarówno rzeczownik jak i czasownik razem, np. "wąchać" - czasownik przechodzi w "węch" rzeczownik. Bardzo ciekawa lektura, choć akcja rozwija się bardzo powoli.

W celu sprawdzenia sporządziłem skrypt, który każdej literze systemu SteMi przyporządkował wartość liczbową. Dla liter, które podnoszą pismo - dodatnią. Dla tych, co opuszczają pismo - ujemną. Inną, zależnie od wysokości. Np. litery "h i k" mają -12, bo są wysokie i bardzo opuszczają pismo (np. hik, kilka), a "y oraz ą" ma 11, bo podnosi prawie tak samo wysoko (np. haryzmy). Możemy sobie wyobrazić takie słowo jak 

samozasysający (+52 punkty)

lub 

przedsienkiewiczowskich (-65 punktów)

Takie rzeczy wymagać będą twórczego podejścia do pisania. A może jednak da się opracować jakieś metody, które pozwolą uniknąć takich tańców po kartce? Np. od jakiegoś czasu myślę, aby wszelkie przedrostki pisać oddzielnie od głównego słowa, a doświadczony stenograf zrobi to samo także z końcówkami. Możemy sobie zatem wyobrazić ww. słowa napisane tak:

samozasysający

przedsienkiewiczowski

Ale wolałbym, aby ten problem dał się rozwiązać inaczej. Tylko na razie nie mam pomysłu.

Czyli brak wpisów w blogu nie oznacza, że nic się nie dzieje. Dzieje się, z mojego punktu widzenia nawet sporo.


{{< figure src="01.png" title="Pierwsza kartka wpisu" alt="Pierwsza kartka wpisu zapisana pismem stenograficznym, tłumaczenie w tekście wpisu" >}}

Czytam właśnie książkę pod tytułem: "Świat bez pracy". Autor zastanawia się w niej, co się

może wydarzyć pod wpływem zmian technologicznych. A konkretnie co się stanie z 

pracą, która jest bardzo ważna dla wszystkich, bo dzięki niej możemy wyżywić

nasze rodziny. Nie dotarłem jeszcze do wniosków więc nie mogę zdradzić, co

autor ma na myśli. Ale przyszła mi do głowy taka myśl, która jest

kontynuacją moich rozważań na temat możliwości pisma stenograficznego

w świetle rozwoju techniki SI (zwanej AI). W poprzednich wpisach

wysunąłem hipotezę, że pismo stenograficzne ma potencjał przy systemach

rozpoznawania pisma. Dla SI przecież jest wszystko jedno, co tłumaczy i na co, prawda?

Czyli może tłumaczyć też pismo stenograficzne. A ono jest znacznie szybsze i

mniej męczące dla ręki. Ale przyszło mi do głowy też inne

rozwiązanie: co pokażę na następnej stronie.

{{< figure src="02.png" title="Druga kartka wpisu" alt="Druga kartka wpisu zapisana pismem stenograficznym, tłumaczenie w tekście wpisu" >}}

Mianowicie: dobrze wyszkolona SI może tak naprawdę tłumaczyć cokolwiek, jak

powiedziałem. A co, gdyby mogła tłumaczyć dosłownie cokolwiek?

Wyobraźmy sobie, że w głowie płynie nam potok myśli, a ręka przekłada go

na umowny papier. Ale nie posługuje się pismem w naszym współczesnym rozumieniu.

Dziś pismo to systematyczny kod, szyfr, ciąg symboli, które można odszyfrować.

A co gdyby ręka pisała cokolwiek? Czyli po prostu reagowała na myśli pojawiające się

w głowie. SI wyszkolona do współpracy z konkretnym człowiekiem niejako intuicyjnie

umiałaby odgadnąć, co on miał na myśli? Być może. To możliwe.

Dziś może myśli yny `myślimy - błąd w pisaniu`, że to rodzaj telepatii. Ale to po prostu doskonale dopasowana do

użytkownika jego prywatna SI. Ona po prostu wie, co jego właściciel miał na myśli.

I pozornie bez sensowne bazgroły mają dla niej sens i potrafi przełożyć je na 

pismo czytelne dla innych. A to oznaczałoby koniec pisma takiego jakie

dziś znamy.