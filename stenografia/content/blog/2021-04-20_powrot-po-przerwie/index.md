---
Title: Powrót po długiej przerwie
Date: 2021-04-20T19:00:01
Author: flamenco108
kategorie: ["techniczne", "wspomnienia"]
---

Minęło kilka lat, podczas których zaniedbałem nieco zarówno stronę https://www.stenografia.pl jak i ten blog. Złożyło się na to kilka przyczyn, z których przejściowa utrata zapału była tylko jedną z nich. Inną stanowiła ściana, przed którą stanąłem podczas mojej pracy nad systemem stenotypii - poraziła mnie skala zagadnienia. Zająłem się więc produkcją czcionki stenograficznej do mojego systemu stenografii pisanej. To mnie pochłonęło na ok. dwa lata. A potem zapomniałem na chwilę.

Aż wróciło.

Uzupełniam stare wpisy blogowe, które wymagają ręcznej obróbki, żeby dały się czytać. Dlatego poniżej najsampierw będzie widać posty najstarsze, najodleglejsze w czasie. Ale stopniowo pojawią się też te nowsze, w tym zawierające zręby samouczka do systemu stenografii pisanej **Ste*Mi***, który ułożyłem.

Wróciłem też do prac nad stenotypią polską, chciałbym to doprowadzić do stanu używalności, jeśli się da, to do końca bieżącego roku.

Zatem zapraszam do lektury.

Smacznego.