---
Title: Podsumowanie Stenografii Gregga
Date: 2011-03-15T19:39:13
Author: flamenco108
kategorie: ["prezentacje", "dumania", "teorie"]
---

Jakiś czas temu umieściłem na liście
dyskusyjnej [http://greggshorthand.multiply.com/](http://greggshorthand.multiply.com/journal/item/1519)



![](http://multiply.com/mu/mcbud/image/6:greggshorthand/photos/20/800x800/11/may-earth-and-sky-pink.JPG?et=XsO5J5FfK8U9vRWuS8CvRA&nmid=141735574)



![](http://multiply.com/mu/mcbud/image/7:greggshorthand/photos/20/800x800/9/timetable.jpg?et=JHtVzkN%2BhHSnhtyRKOk1Wg&nmid=141735574)


zrzeszającej entuzjastów systemu stenograficznego autorstwa 
[Johna Roberta Gregga](http://en.wikipedia.org/wiki/John_Robert_Gregg) swoją
ocenę polskiej wersji tegoż.


![](John_Robert_Gregg_LOC_33970.jpg)



Wszystko zaczęło się prawie rok temu, kiedy dzięki administratorowi tej
listy mogłem zapoznać się z podręcznikiem do polskiej wersji - o jej
istnieniu dowiedziałem się przypadkiem, przeczesując Internet. Miałem
wtedy nieuzasadnione głębszą wiedzą przekonanie, że angielskie systemy
mogą się nadawać do adaptacji do polskiego języka. Znalazłszy
informację, że jeden z najlepszych i najpopularniejszych anglojęzycznych
systemów ma swoje 
[polskie tłumaczenie](http://openlibrary.org/works/OL4781511W/Stenografja_polska),
zacząłem szukać. Wyszukiwarka naprowadziła mnie na Bodleian Library w
Oxfordzie. Tamże bardzo uprzejma pani sporządziła odbitki kilkunastu
stron podręcznika autorstwa Józefa Widzowskiego, sfinansowanego przez
Gregg Publishing Company. Materiały te tylko zaostrzyły mój apetyt.
Straciłem na to ponad sto złotych, bo odbitki z Oxfordu nie kosztują
tanio, a dostałem tylko przekąskę do przystawki przed obiadem. Zacząłem
kopać głębiej. W końcu, mniej więcej w tym czasie, kiedy zdecydowałem
się na odwiedzenie Polskiej Biblioteki Narodowej, żeby przeszukać
tamtejsze archiwa, nawiązałem kontakt z owąż listą dyskusyjną, gdzie
spotkałem bardzo miłych i otwartych ludzi. Podręcznik pojawił się zatem
jeszcze dwiema drogami. Z Ameryki przyszła odbitka w PDF, w Bibliotece
Narodowej trafiłem na bodaj jedyny egzemplarz tej książki w Polsce.
Niestety, nie mogę opublikować wersji elektronicznej tego podręcznika,
ponieważ z nieznanych mi, a zatem też całkiem niezrozumiałych powodów
wydawnictwo McGraw-Hill, spadkobierca praw Gregg Publishing, zdecydowało
się w roku 1954 odnowić rezerwację praw autorskich do polskiej wersji
systemu Gregga (wydanej w 1926r.), gdy w tym samym czasie uwolniło
wersję angielską. Powtarzam, jest to dla mnie zupełnie niezrozumiałe,
albowiem prawdopodobnie jestem pierwszą i jedyną od lat osobą, która
zainteresowała się tym materiałem i, jak będą mogli się zorientować
umiejący czytać po angielsku, nie mam zamiaru wspierać tego systemu w
jakiś szczególny sposób. 

A na razie zapraszam do lektury artykułu: 

<http://greggshorthand.multiply.com/journal/item/1519>

Tłumaczenie postaram się za jakiś czas na tymże blogu przedstawić
szanownym czytelnikom. 

Niniejszym z ukłonami miłego wieczoru życzę,


![](http://upload.wikimedia.org/wikipedia/commons/3/35/John_Robert_Gregg_Signature.svg)


