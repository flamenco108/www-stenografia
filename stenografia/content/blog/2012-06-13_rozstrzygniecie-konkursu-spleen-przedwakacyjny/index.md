---
Title: Rozstrzygnięcie konkursu - Spleen przedwakacyjny
Date: 2012-06-13T18:00:13
Author: flamenco108
kategorie: ["konkurs", "dumania", "varia"]
---

No właśnie. Dopadł mnie chyba przedwakacyjny spleen. Albo może pękła mi
jakaś gumka w mózgu? W końcu ponad pół roku spędziłem tracąc czas wolny
na skanerach różnorakich, nie chcąc stracić osobliwej okazji skopiowania
najbardziej interesujących egzemplarzy książek z pewnego ściśle tajnego
archiwum... Można dostać obrzydzenia nawet wobec własnego hobby? Można.
Teraz mam ogromną ochotę odpocząć odrobinę od stenografii. Pożeglować po
Mazurach, powędrować po górach i inne takie.



![](tired-of-writing.gif)



A poza tym mała przerwa w pracy nad własnym systemem **Ste*Mi*** również
mi się przyda. Niech mózg przepracuje sprawy, które od dawna uważałem za
*nie do rozwiązania.* A przecież nie ma takich zagadek, oprócz tych
umyślnie w ten sposób ułożonych. Fachowcy od mózgu twierdzą, że często
dochodzi do niespodziewanych olśnień, jak się własnemu mózgu (szanowni,
ja dobrze wiem, że celownik od *mózg* brzmi *mózgowi*, ale lubię skróty,
to taka stenografia jest *;-)*) da spokój, relaks i pozwoli pomielić
dane w podświadomości. Takie przetwarzanie w tle.

Ale zanim udam się na zasłużony urlop, pragnę zrobić dwie rzeczy:  

a) ogłosić wyniki ostatniego konkursu
b) wręczyć nagrodę zwycięzcy

Rozstrzygnięcie konkursu
------------------------



![](congratulation_graphics_4.gif)



Konkurs ogłoszony miesiąc temu, tj. 15 maja 2012 roku uważam za
rozstrzygnięty!

Wręczenie nagrody zwycięzcy
---------------------------

Zwycięzcą, wyłonionym spośród rzeszy uczestników został Czytelnik
Przedstawiający Się Nickiem **Bonsai**. Brawo!
Ponieważ nie mam na niego żadnych namiarów, proszę o kontakt w celu
odebrania nagrody, którą jest...

"***Dzieje stenografii***" autorstwa Szymona Tauba i Stefanii
Bobrowskiej, część I, czyli opracowanie historyczne. Dzieło
monumentalne, opisujące w skrócie historię stenografii na świecie oraz
dość dokładnie jej polskie perypetie aż do lat 30-tych XX wieku.

Zwycięzcę proszę o kontakt.
