---
Title: Przemyślenia noworoczne na rok 2023
Date: 2023-01-06T23:59:59
Author: Krzysztof Stenografow
kategorie: ["stemi", "stenotypia", "dumania"]
draft: true
---


## Szczęśliwego Nowego Roku!

Tak, zaczął się już nowy rok. Na świecie dość nieciekawie, odwleka to myśli od
stenografii i stenotypii. Tym bardziej spróbuję się na tym skupić.

Szczęśliwego Nowego Roku! 😃


## Trochę o stenotypii

Prace ostatnio znowu się zatrzymały. Zobaczymy jak to pójdzie dalej. Na razie mamy dostępny [**>> podręcznik autorstwa Priscilli Trillo <<**](https://github.com/Plover-Trillo/WestSlavicStenography/releases), więc możemy się uczyć. Na dalsze postępy trzeba poczekać.


## Trochę o stenografii SteMi


W opracowaniu [**>> SteMi_J <<**](blog/2022-11-20-stenografia_stemi_j/) 
Janusz zwrócił uwagę, że moje [**>> SteMi <<**](blog/2013-02-28_kurs-stemi-lekcja-01/) 
słabo się trzyma linii pisma:

> przebijanie sufitu lub podłogi przez piętrzące się jeden po drugim długie 
> glify w górę bądź w dół (np. wyrazy rycyny, piechota mają każdy 6 miar wysokości 
> i nie są to jakieś szczególnie wyrafinowane przykłady)

Całkowicie się zgadzam z tym spostrzeżeniem. Byłem świadom tej słabości systemu. 
Nie wszystko się da osiągnąć na raz.
Jeżeli ktoś chce zachować jaką-taką 
linię pisma, zmuszony jest zapamiętywać *obraz słowa*, czyli cały zapis słowa 
jak chiński ideogram, i w razie potrzeby zacząć je pisać nieco niżej. 
W stenografii nazywa się to *filius ante patrem* i jest generalnie uważane 
raczej za wadę systemu.

{{< figure src="jssp.jpg" title="Jednolity System Stenografii Polskiej" >}}

Ponieważ jednak są to dumania, pozwolę sobie powiedzieć, że nie tylko 
systemem Mirosława Sucheckiego się inspirowałem tworząc SteMi. Zanim się w ogóle 
do tego zabrałem, miałem głowę wypełnioną - być może - setkami różnych metod 
stenograficznych, a też i zawartością 
[>> Das Buch der Schrift <<](https://archive.org/details/dasbuchderschri01faulgoog/page/n4/mode/2up) 
Karola Faulmanna (czyli "Księgi Pisma"). Omawia on w niej nie tylko stenografię, 
ale bodaj każde połączenie jednej kreseczki z drugą, i co by to mogło oznaczać.

{{< figure src="sokolo.png" title="Stenografia rosyjska GESS Sokołowa"  >}}

Wiedziałem, że nie uda się zrealizować wszystkich postulatów, które sobie założyłem. 
Niektórym musiałem nadać mniejszą wagę. Poza tym, w przeciwieństwie do 
[systemu Pitmana](../../historia_powszechna/rewolucje/#pitmania) nawet nie próbowałem 
opracować zapisu dla każdego słowa w języku polskim i w okolicach. 
Każdy stenograf do pewnego stopnia musi wykazać się twórczym podejściem 
i samemu rozwiązywać problemy.

{{< figure src="fonostenografia.png" title="Daleki derywat Sokołowa. To dopiero dziwne pismo, a też powstało w Rosji" >}}

Mianowicie inspirowałem się też [*JSSP Łazarskich*](https://pl.wikipedia.org/wiki/Stenografia#Jednolity_System_Stenografii_Polskiej), źródłowym dla nich [systemem Sokołowa](https://archive.org/details/B-001-026-563-ALL), jego licznymi [derywatami](https://djvu.online/file/RUEqjKqJamaLu). Wpatrywałem się także usilnie w [angielskie Teeline](https://pl.wikipedia.org/wiki/Teeline_shorthand) bowiem bardzo mi imponowała jego szkicowa, podobna do zwykłych liter, forma. Uczyłem się od [systemu Scheithauera](https://web.archive.org/web/20110428175443/http://www.lot49.de/daten/scheithauer-de.pdf) - i tu zwrócę Waszą uwagę właśnie na fakt, że jego stenografia również niezbyt się trzyma linii pisma.

{{< figure src="scheit.jpg" title="Stenografia Scheithauera - jak widać, lata co nieco, a autor trochę oszukuje." >}}

### Porada do powyższego

Jeżeli stenograf w metodzie SteMi bardzo chce pisać zgodnie z linią pisma, może (bo czemu nie?) w razie potrzeby ciąć wyrazy na części i wracać ręką do linii bazowej. Np. ry-cy-ny. Każdą sylabę zaczynać na linii bazowej, znaki ścisnąć blisko siebie - i będzie równo. 

[[obrazek]]

Co prawda ręka musi wykonać dodatkowy ruch powrotny, ale co zrobić? Można by opracować jakieś symbole dla *yby, ycy, ydy, yły, ymy, yny, yry, ysy, ywy, yzy, yży* (chyba wszystkie tego typu uciekające w górę), ale jeszcze są złożenia uciekające w dół. Tutaj niektóre udało mi się rozpracować, konkretnie grupy spółgłoskowe typu *psk, tk, kt, mk, nk...* Ale wszystkiego nie da się przewidzieć.

Można napisać "skok" w taki sposób, że będzie uciekać w dół, a można tak, że będzie się trzymać linii pisma

[[obrazek]]









