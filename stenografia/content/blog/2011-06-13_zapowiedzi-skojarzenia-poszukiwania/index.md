---
Title: Zapowiedzi, skojarzenia, poszukiwania
Date: 2011-06-13T18:00:13
Author: flamenco108
kategorie: ["varia"]
---

Przeglądam materiały, które pozyskałem od Pani Ety i właśnie trafiłem w
"Stenografie Polskim" z marca 1969 roku (nr 3 (134)) na notkę, że w
czasopiśmie "Problemy", w grudniu 1968 roku pojawił się artykuł Pana
Lecha Klewżyca na temat stenografii i stenologii. Zamierzam go znaleźć,
jako że w Bibliotece Narodowej najwyraźniej odpowiedni numer "Problemów"
jest w magazynie i będzie można go skserować, a jak się nie da -
przepisać stenograficznie.

Okazuje się, że jest pojęcie opisujące teoretyczne zgłębianie
stenografii, jej projektowanie i analizę: stenologia. Zatem mogę się
zaliczyć do stenologów.

Jednocześnie proszę wszystkich, ktokolwiek jeszcze przetrwał ze
stenografów i stenologów, o pomoc w zapełnianiu tych stron treścią
pożyteczną dla innych. Dziś, co nie istnieje w Internecie, faktycznie
również nie istnieje w świeci pojęć i idei. Szukam Waszej pomocy. Nie
można się nauczyć sztuki, która nie jest dostępna.
