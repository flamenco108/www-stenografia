---
Title: Stenografia tłumaczeniowa - zajawka tematu
Date: 2012-11-09T19:00:13
Author: flamenco108
kategorie: ["alfabety-systemy", "prezentacje", "varia"]
---

Ten wpis jest tylko sygnalizacją tematu, do rozważenia w
przyszłości. Pojawił się z inspiracji No-qanka, który przesłał mi
pierwszy link. Chodzi o sztukę notowania stosowaną przez tłumaczy
konsekutywnych. Wiedziałem od dawna, że mają jakąś tajemną technikę, ale
czy to każdy z nich tworzył swoją, czy może mają jakąś wspólną metodę -
no, po prostu nie miałem czasu dotychczas się tym zająć.



{{<youtube ddRk2pvzsVQ>}}



**A przecież ich metoda, jako zupełnie współczesna, żywa i wciąż
stosowana, może okazać się odpowiedzią na potrzeby tysięcy, którzy
pozbawieni są pomocy naukowych w trudnym dziele notowania - mam tu na
myśli szczególnie studentów**. Współczesne wykłady, właściwie
niezależnie od kierunku studiów, obfitują w wyrazy obcego pochodzenia,
czasem wręcz całe zdania, stwierdzenia itp. Notowanie tego tradycyjną
metodą stenograficzną, nastawioną na fonetyczny zapis potoku wymowy,
wydaje się niepodobieństwem. To znaczy, nie neguję tutaj niewątpliwych
zalet stenografii fonetycznej, lecz zwracam uwagę, że jest ona
profilowana ściśle pod konkretny język i wobec obcych wyrazów nieraz
bezradna. Stąd implementacja metod tłumaczy, siłą rzeczy bardziej
funkcjonalnych, pojęciowych, niż fonetycznych, wydaje się uzasadniona.
Część zasobów, jakie stale mam poświęcone budowie własnego systemu
stenograficznego **SteMi**, zajmowała się w.o. problemem. Najwyraźniej
tych zasobów było za mało, żeby dostrzec potencjalne, leżące tuż obok,
gotowe rozwiązanie. Popatrzmy zatem na dokonania tłumaczy.



{{<youtube NscNZAS65iA>}}



Z całą pewnością jest to narzędzie sprofilowane, podobnie jak
parlamentarna stenografia, nastawione na wspomaganie pamięci
krótkotrwałej. W mojej idei należałoby wymyślić system, który dałby
zapis czytelny także po "resecie" pamięci krótkotrwałej. Ale dostępne i
opracowane dokonania warte są poznania i rozważenia.



{{<youtube y-_5FheanaY>}}



[Na szybko znalazłem jeszcze odsyłacz do krótkiego przedstawienia
ustalonej metody](http://interpreters.free.fr/consecnotes/notes.htm).
Nie wiem, czy to się komuś przyda, ale samo w sobie jest dowodem, że
istnieje ustalona metoda notowania stenograficznego dla tłumaczy
konsekutywnych. Jak wynika z lektury, zalecane jest notowanie pojęć,
idei, nie zaś słów. W połączeniu z prostą stenografią fonetyczną, łatwą
i szybką do opanowania, może dałoby to w efekcie system dobrego
notowania?

Może ktoś zetknął się z tym zjawiskiem i może opowiedzieć więcej?
