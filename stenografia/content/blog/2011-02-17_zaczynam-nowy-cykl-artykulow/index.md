---
Title: Zaczynam nowy cykl artykułów.
Date: 2011-02-17T18:54:13
Author: flamenco108
kategorie: ["varia"]
---

Zebrane przeze mnie materiały zasługują na to, przynajmniej niektóre,
żeby je przenieść do sieci, która ponoć niczego nie zapomina, a właśnie
ocalaniem od zapomnienia zajmuję się prowadząc strony
[https://www.stenografia.pl](https://www.stenografia.pl). Wiedza ta dziś nikomu nie potrzebna, kiedyś może kogoś ucieszy. 

W związku z tym zaczynam nowy cykl artykułów, tym razem nieregularny, bo
zależny od tempa pozyskiwania danych z różnych źródeł - będą to teksty
traktujące o stenografii napisane przez różnych specjalistów i mistrzów
z przeszłości i teraźniejszości. Niektóre pojawią się tutaj, na blogu,
inne równocześnie, lub nierównocześnie, na stronie i na blogu, zależnie
od (arbitralnie ocenionej przeze mnie) wagi poruszanego zagadnienia.
Oczywiście, blog jest nośnikiem treści lżejszych, gorzej obrobionych.

Zebrane w ten sposób artykuły staną się jakimś kompendium wiedzy na
temat systemów stenograficznych, metod uczenia się i nauczania,
ćwiczenia i doskonalenia sztuki.  

Na pierwszy ogień pójdzie artykuł Władysława Szostaka 
pt. *Skrócenia w stenografii*. 
Biogram autora już w następnym wpisie, a tekst - w jeszcze
następnym ;-)
