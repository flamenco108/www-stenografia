---
Title: Prelekcja na Polconie - wreszcie sukces!
Date: 2011-09-07T17:43:13
Author: flamenco108
kategorie: ["varia"]
---

Po pobycie na Polconie ogarnęła (ogarła wręcz) mnie degrengolada. A to,
że już ostatnie dni lata. A to, że się zaczyna babie lato. A to, że już
ciemno, kiedy budzik dzwoni, a dni robią się krótsze, komary z zimna się
pochowały, a jabłka spadają na głowę krzycząc "Eureka!". Ale w zasadzie,
to jestem całkiem zadowolniony. Za trzecim podejściem zeszły się
wszystkie warunki, żeby prelekcję, którą wygłosiłem na ostatnim
[Polconie](http://pl.wikipedia.org/wiki/Polcon), uznać za udaną:

-   przyszedłem z wyprzedzeniem, więc zdołałem dopilnować, żeby
    wszystkie potrzebne utensylia znalazły się na sali,
-   sala była, nikt nie pomylił rezerwacji,
-   nadeszła właściwa godzina (10:00 w sobotę, chyba najgorsze okienko
    na całej imprezie),
-   a jednak zebrała się prawie pełna sala słuchaczy,
-   którzy wyglądali na autentycznie zainteresowanych,
-   a nawet chyba byli, bo zadawali pytania

Zatem uznaję, że mimo starań moich i pomocników (tzw. "gżdaczy", którym
chwała), prelekcja się udała.

<!--
  ![](IMG_3434-1-300x227.jpg)
  Gżdacze
-->

{{<figure src="IMG_3434-1.jpg" title="Gżdacze">}}


Nawet mimo, że w drukowanych programie imprezy przydzielono mi godzinę,
o czym dowiedziałem się dopiero zerkając do programu, bo w Internecie
miałem dwie godziny i taką prezentację przygotowałem. Na szczęście wpadł
rzeczony gżdacz i zanim zdążyłem spuentować, ogłosił pomyłkę
organizatorów. Dzięki temu było więcej czasu na pytania. A tych było
mnóstwo.

Może będzie nas więcej?


