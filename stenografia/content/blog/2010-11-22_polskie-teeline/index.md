---
Title: Polskie Teeline
Date: 2010-11-22T19:43:13
Author: flamenco108
kategorie: ["alfabety-systemy", "obrazki", "prezentacje", "dumania"]
---



Czy możliwe jest ułożenie systemu stenograficznego podobnego do
[Teeline](http://en.wikipedia.org/wiki/Teeline_Shorthand), ale
dopasowanego do polskiego? Jak już wspominałem chyba, polski jest chyba
najtrudniejszym językiem na świecie. Równocześnie występuje w nim 45
samogłosek (z dokładnością do kilku, zależnie od szkoły), niesłychana
mnogość reguł gramatycznych, typowa dla języków słowiańskich oraz
niesamowita elastyczność polegająca na zdolności do natychmiastowej
adaptacji wyrazów z innych języków.  

<!--![](be-252C-25C3-25BCber-and-dyphtongs_1024.png) 

  Niemieckie Teeline  -->
  
{{< figure src="be-252C-25C3-25BCber-and-dyphtongs_1024.png" title="Niemieckie Teeline" >}}
  
[Link do oryginału](https://www.ipernity.com/doc/38906/8931431)
  


My nie musimy, jak Niemcy, tworzyć nowych słów na nowe pojęcia, bierzemy
je od sąsiadów, gotowe, dopracowane, i w ciągu jednego pokolenia
zamieniamy w swój wyraz. Wyjątki można znaleźć w zasadzie dwa: 
*kakao i radio*. 
Jeśli chodzi o kakao, to sam od dziecka słowo to odmieniam, choć
Narzędnik nie brzmi zbyt wyjściowo: *kakale*. Ale słowo *radio* już tak
miło się nie odmienia, więc, jak to Polacy, mamy tendencję do okrężnego
rozwiązywania tego problemu, co po angielsku o wiele mądrzej brzmi:
*workaround*. 
 
Ale odbiegłem od tematu.


Toczyłem ongi (i liczę, że wrócimy do tematu) dyskusję z 
[Eugeniuszem Lazianem](https://www.google.pl/search?hl=pl&tbo=p&tbm=bks&q=inauthor:%22Eugene+Yenovk+Lazian%22), internacjonalnym Ormianinem, pisarzem, poliglotą, esperantystą (czyli krótko mówiąc: niezłym geekiem), który używa Teeline nie tylko do
angielskiego, ale też do niemieckiego, a nawet do rosyjskiego. Na swoich
stronach ma też opublikowane 
[teksty piosenek Beatlesów w oryginale](https://www.ipernity.com/doc/38906/8969820) oraz 
[przymiarki innych Niemców (?) do tego systemu](https://www.ipernity.com/doc/38906/8931429).



Oto przykład transkrybcji na Teeline słynnego wiersza Lermontowa
"Bieliejet parus adzinokij" czyli "Bieleje samotny żagiel". Kto jeszcze
liznął w szkole rosyjski, ma szansę odcyfrować, co tu na tym obrazku
zostało napisane... Jak widać, Eugeniusz nieźle sobie radzi.


<!--  [![](belejet-parus_1024.png)

  Bieliejet parus  -->
  
{{< figure src="belejet-parus_1024.png" title="Bieliejet parus" >}}
  
[Link do oryginału](https://www.ipernity.com/doc/38906/9213008)




Zachęcony przez Laziana, spróbowałem swoich sił w Teeline po polsku. Nie
łudźcie się, nie od razu się to udaje, trzeba trochę postudiować.
Podręcznik bardzo się przydaje.
[Angielska wersja darmowa dostępna jest np. tutaj](https://www.4shared.com/file/240456572/afc721d6/Teeline_Complete.html), 
[albo tutaj](https://dokumen.tips/documents/teeline-complete-pdf-library.html). 

Trudno
mi ocenić, jak to wyszło, moim zdaniem nie najlepiej. Żeby pisać w
Teeline, trzeba najsampierw dokonać jakiegoś skrótu - a tu ja osobiście
odczuwam opór i zgłaszam sprzeciw. *Polska język trudna język est*. Nie
uczą nas skrótować, zatem nie ma standardu, który np. w Anglii buduje się
już kilkaset lat.


<!-- ![]({filename}/wp-images/uploads/2011/04/teeline-litwo-300x129.png) -->

{{< figure src="teeline-litwo.png" title="Litwo, ojczyzno moja..." >}}

Zatem od początku uważałem, że system stenograficzny dla języka
polskiego powinien w swojej długiej, podstawowej formie pozwolić na
pełny zapis słów, bez przymusowych skrótów. Tymczasem Teeline jest
systemem opartym o znaki blokowe (po naszemu mówi się "drukowanymi") i
zgodnie z angielskimi normami ma bardzo ograniczone tworzywo graficzne.
Zatem, choć wydaje się ładny, pytanie, czy jest przekładalny bez dużych
poprawek na język polski? Moim zdaniem - wykluczone.


![](teeline-pociag_obzarstwa.png)



Prawie sto lat temu pewien pan o nazwisku Sabowski dokonał porównania
liczby wyrazów o danej liczbie sylab między niemieckim i polskim:
wyszło, że począwszy od wyrazów dwusylabowych, w polskim mamy tym więcej
wyrazów, im więcej jest w nich sylab. Wiadomo, że podobny stosunek
występuje między niemieckim i angielskim, z tym że to angielski tym
razem jest bardziej oszczędny.


![](teeline-portal_wielki.png)


Zatem przeniesienie Teeline "żywcem" na polski, czy też wprowadzenie do
systemu niewielkich, kosmetycznych poprawek, moim zdaniem nie przyniesie
zadowalających rezultatów. Aby stenografia po polsku stała się
rzeczywiście szybka i oszczędna, wymaga, niestety, więcej pracy, niż po
angielsku. Wyobrażam to sobie tak: po opanowaniu pewnych podstaw student
zostaje zachęcony do używania systemu w praktyce. Robi to w ten sposób,
że używa stenografii wszędzie tam, gdzie może, a gdzie mu wiedzy
brakuje, wstawia słowa pismem długim. W miarę, jak rośnie jego wprawa,
rośnie też potrzeba, by zastosować więcej sprytnych sztuczek, które
oszczędzą pracy przy pisaniu. To skłania do opanowania kolejnych
rozdziałów podręcznika. W ten sposób, stopniowo, można opanować
wszystkie niezbędne skróty i złożenia.

Jak tylko skończę robić pierwszy system, na bazie doświadczeń zabiorę
się za polskie Teeline...
