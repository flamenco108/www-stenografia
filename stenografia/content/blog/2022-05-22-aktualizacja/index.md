---
Title: Aktualizacja
Date: 2022-05-22T23:59:59
Author: Krzysztof Stenografow
kategorie: ["plover", "stenotypia", "stemi"]
---

--------

### Kochani czytelnicy!

Ponieważ w świecie stenotypii nic się ostatnio specjalnie nie dzieje postanowiłem  
na chwilę choć przejść do świata stenografii. (pióro mi się wypisue...)  
I ten wpis postaniłem napisać stenograficznie po prostu dlatego żeby  
potwierdzić że ta metoda wciąż jest dostępna i można jej używać.  
Niestety Priszczyla Trilo się nie odsywa i nie wiem kiedy postanowi to  
zrobić. Z robót przewstępnych pozostało mi tylko do-kończyć plik  
RULES.CSON.IN który zawierać będzie wszystkie reguły dot. stenotypii.  
Zostało mi tylko zaledwie kilkadziesiąt linii do poprawienia. A potem zostanie tylko  
czekać.  

Poza tym nic się u nas nie dzieje. Jednak mam nadzieję że niedługo  
coś zacznie. Bo przydałoby się pchnąć sprawy do przodu. Z poważaniem   
Krzysztof  
Stenografow

--------

{{< figure src="wpis-rck.jpg" title="Powyżej jest tłumaczenie" >}}

--------

Jak to napisałem wyżej stenograficznie, ostatnio nic się nie dzieje. Nie bardzo mnie to boli, szczerze mówiąc, gdyż sami wiecie, co się dzieje na świecie. Żyjąc tak blisko okropnych wydarzeń, z pewnym życiowo-roboczym zaangażowaniem też w sprawy pomocy uchodźcom pozwoliłem swojej uwadze nieco odpłynąć od spraw stenotypii. Jednak nie tracę nadziei, że wkrótce Priscilla znowu się odezwie, jak to uczyniła 19 kwietnia, czyli nieco ponad miesiąc temu.



Jak to mi napisała:

> Poczyniłam pewne postępy w pracy nad książką. Postanowiłam zawrzeć wszystkie języki zachodniosłowiańskie w jednej książce. Miało mi to oszczędzić trzykrotnego pisania tej samej książki. ;) Skończyłam pierwsze 100 stron książki, nie licząc spisu treści. Obecnie kończę związki spółgłoskowe, a następnie zajmę się przyrostkami. Chciałam tylko być na bieżąco. Nie sądzę, aby przyrostki lub przedrostki zajęły zbyt dużo czasu. Naprawdę, kombinacje spółgłosek są dużym problemem, jak zawsze. Mam nadzieję, że u Ciebie wszystko w porządku i miłej Wielkanocy.

{{< figure src="18apr2022_progress.jpg" title="Takie coś przysłała mi na dowód, że nie przestała pracować nad systemem. Na oko mogę powiedzieć, że dużo przybyło, ciekawe, ile pozmieniała w podstawach." >}}


Pozostaje mi tylko wierzyć, że niebawem podzieli się wynikami swojej pracy. Dopóki zakładam, że jej pomysły znacznie przewyższają wszystko, co sam bym mógł wytworzyć mózgiem nieobeznanym z praktyką stenotypii, pozostaje tylko cierpliwie czekać, co i Wam zalecam, Kochani Czytelnicy.

### Bonus

A dla cierpliwych i wciąż zainteresowanych pismem stenograficznym króciutki bonusik do samodzielnej deszyfracji w oparciu o lekcje opublikowane na tym blogu:

{{< figure src="bonus-rck.jpg" title="Uwaga! To nie jest żaden cytat z książki tylko spontaniczna improwizacja! Guglanie nie pomoże!" >}}



Zapraszam do deszyfracji. W następnym wpisie umieszczę tłumaczenie tego króciutkiego tekstu.

Trzymajcie się!