---
Title: Wstępniak 2023
Date: 2023-01-01T01:01:01
Slug: index
Author: Krzysztof Smirnow
---

Drodzy Czytelnicy[^1]

[^1]: Mam oczywiście na myśli zarówno Czytelniczki jak i Czytelników.

Zapraszam do lektury zgromadzonych tu materiałów. Mam nadzieję, że dowiecie się tutaj
czegoś nowego o tej fascynującej, a zamierającej, dziedzinie ludzkiej wiedzy i innowacyjności,
jakim jest **stenografia** i **stenotypia**.

Na początek rada: *obrazki umieszczone na stronach często są większe, niż wyglądają. Należy kliknąć w nie prawym przyciskiem myszy i kazać je otworzyć w nowej karcie przeglądarki, wtedy ukażą się w pełnej okazałości*.

Poniżej uwagi i linki, które mogą się przydać:
- odświeżyć samouczek do [**>> SteMi <<**](../../blog/2013-02-28_kurs-stemi-lekcja-01/) - ciągle mi się to nie udało,
- zapraszam do zapoznania się też z pierwszym [**>> derywatem zwanym SteMi_J <<**](blog/2022-11-20-stenografia_stemi_j/), który bardzo możliwe, że przypadnie do gustu piszącym prawą ręką jako szybszy a wciąż tak samo czytelny,
- wkrótce może się ukazać także opis polskiego systemu stenografii typu geometrycznego,
- prace nad polskim systemem [**>> stenotypii <<**](https://www.stenografia.pl/blog/2021-07-08_stenotypia-przypomnienie-filozofii/) postępują powoli, wiele tu zależy od pomocy wykwalifikowanych komputerowców, którzy przy pomocy dobrych skryptów wygenerują niezbędne słowniki, pomoce dydaktyczne, itp.,
- [**>> TUTAJ <<**](blog/2010-12-04_wprowadzenie-do-stenografii-maszynowej/) możecie przeczytać tłumaczenie artykułu o stenotypii napisanego przez profesjonalistę,
- pierwsze zręby oprogramowania do polskiego systemu stenotypii już można oglądać [**>> TU <<**](https://github.com/flamenco108/plover_polish_slowik), 
- kto chce, ten może sobie zainstalować powyższą wtyczkę do [**>> programu Plover <<**](https://www.openstenoproject.org/plover/),
- zanim sobie zainstaluje, może się zapoznać z Zachodniosłowiańskią Stenografią Maszynową dzięki [**>> TEMU PODRĘCZNIKOWI <<**](https://github.com/Plover-Trillo/WestSlavicStenography/releases) autorstwa Priscilli Trillo. To jest właśnie metoda, którą rozwijamy. Zapraszam do nauki. Pierwsze lekcje już można trenować, bo potrzebują tylko wtyczki (powyżej), a słowników jeszcze nie.



<!--
---
Title: Wstępniak 2021
Date: 2021-05-15T23:59:00
Slug: index
Author: Krzysztof Smirnow
---

Drodzy Czytelnicy.

Mineło już ponad 10 lat od inauguracji tej strony. Zawarłem na niej efekt miesięcy (i lat) poszukiwań i zbieractwa materiałów na temat fascynującej dziedziny, jaką jest sztuka szybkiego pisania, notowania, przetwarzania informacji. 

Wiele materiałów znalazłem w językach kompletnie dla mnie obcych, a algorytmy tłumaczące jeszcze wówczas nie działały tak świetnie jak dziś. Strona ta zawiera zatem tylko ułamek wiedzy, którą chciałbym się z Wami podzielić. Jest to materiał cokolwiek surowy, z pewnością domagający się kolejnej redakcji i dopasowania do współczesnych wymogów. Mam nadzieję, że w kolejnych miesiącach i latach zdołam opracować kolejne dziedziny:
- w pierwszej kolejności odświeżyć samouczek do SteMi - współczesnego systemu stenografii odręcznej, nakierowanego przede wszystkim na wsparcie podczas notowania wykładów i lekcji, bo to głównie uczniów i studentów najbardziej bolą ręce i to oni właśnie najczęściej myślą z rozpaczą, dlaczegóż to język polski wymaga aż tak wielu liter, żeby zapisać tak krótkie treści.
- dalej dokończyć pracę nad pierwszym polskim systemem stenografii maszynowej (stenotypia), co może współczesnym użytkownikom klawiatury przyda się bardziej - w oparciu o rozwijające się od 10 lat otwarte oprogramowanie [OpenStenoProject](http://www.openstenoproject.org/). Wiele już zostało zrobione, ale jeszcze więcej przede mną (a może nami?).

-->





<!-- 
# Wstęp 2017
Date: 2017-05-03T23:59:00

Drodzy Czytelnicy.

Strona nie była dostępna przez ponad dwa lata, a to z takiej przyczyny, że
stała się wektorem ataku dla internetowych wandali i administrator serwera 
był zmuszony ją zamknąć. Tyle czasu zajęło mi zebranie się w kupę, dokonanie 
odpowiedniego wyboru technologii, w jakiej mam udostępnić jej nową, bezpieczną 
przed łobuzami wersję, wreszcie przepisanie wszystkich materiałów. A było ich 
niemało. Jeszcze trochę pracy mnie czeka...

# Wstęp 2010
Date: 2010-02-09T23:59:00

Ogrom materiału zdobytego po miesiącach poszukiwań i badań wymaga dużo
pracy, aby go przedstawić w formie atrakcyjnej i zdatnej do czytania z
ekranu. Większość informacji dostępna jest w obcych językach, a nie
wszystkie są mi znane, tłumaczenie jest żmudne i czasochłonne. W związku
z tym otwieram stronę niepełną, niekompletną, acz zawierającą, moim
zdaniem, interesujące artykuły. Stopniowo będę udostępniał kolejne.

W zasobach strony znajdziecie [zarys historii stenografii]({filename}Historia.md),
podręczniki do różnych polskich systemów, których nie chroni już prawo
autorskie, lub - zapomnianych. W miarę postępów prac i zależnie od
otrzymanej pomocy, do której i Was zachęcam, zamierzam także opublikować
współczesne podręczniki do najbardziej aktualnych polskich systemów
stenograficznych. Zamierzam także opublikować coś w rodzaju ogólnej
teorii stenografii, w tym rozdział poświęcony ściśle polskim
zagadnieniom.

Zapraszam także na [Blog stenograficzny](http://blog.stenografia.pl),
na którym w miarę możliwości regularnie, będę publikował, co mi w ręce
wpadnie. Odpaliłem [grupę dyskusyjną-forum stenograficzne](http://groups.google.com/group/stenografia_pl),
jeżeli znajdą się tematy do dyskusji, to najlepiej w tym miejscu, żeby
łatwo to było wyszukać. Od lat nikt tam nie zagląda, ale jakby kto chciał, to czeka w gotowości.

Wreszcie chcę Was zaprosić do wspólnego przedsięwzięcia, jakim jest
opracowanie Nowego Polskiego Systemu Stenograficznego, odpowiedniego dla
naszych czasów, prostego do nauki, nakierowanego przede wszystkim na
wsparcie podczas notowania wykładów i lekcji, bo to głównie uczniów i
studentów najbardziej bolą ręce i to oni właśnie najczęściej myślą z
rozpaczą, dlaczegóż to język polski wymaga aż tak wielu liter, żeby
zapisać tak krótkie treści.

-->

Życzę miłej lektury. Piszcie, przysyłajcie krytyczne uwagi (na adres *flamenco108* **gdzieś na** *stenografia* kropka *pl*, nie
zapomnijcie o pochwałach, wszystko to może uczynić te strony lepszymi!

Krzysztof Stenografow, (😉)

## Chronologiczny spis artykułów (spis tematyczny w menu głównym)


