---
Title: Jan Michał Gumiński
Date: 2010-02-10T23:59:00
Category: 
Slug: guminski
Author: Krzysztof Smirnow
---



## Życiorys





Urodził się we wsi Jagodna, w powiecie łukowskim 28 listopada 1876 roku.
Na studia udał się do Warszawy, gdzie ukończył wydział prawniczy
Uniwersytetu Warszawskiego i kontynuował karierę w zawodzie jurysty,
poprzez „kandydata do posad sądowych”, adwokata przysięgłego, a po
odzyskaniu niepodległości na stanowisku sędziego Sądu Okręgowego w
Warszawie. Później został też prokuratorem tego sądu, prezesem wydziału
i wreszcie prokuratorem Sądu Najwyższego. Obecność jego na świecie
[zaznaczyła się zatem nie tylko na polu stenografii](http://bs.sejm.gov.pl/F?func=find-b&request=0000729&find_code=SYS&local_base=BIS01)
.

<!-- ![Pliki:guminski.jpg]({filename}/pliki/HistoriaPolska/JanMichalGuminski/guminski.jpg) -->
{{< figure src="guminski.jpg" title="Jan Michał Gumiński" >}}
<!-- *Jan Michał Gumiński* -->



Stenografii nauczył się wcześnie, bo jeszcze jako student opanował
przekład systemu Stolzego na język rosyjski. Można się zatem domyślać,
czemu właśnie tę metodę wybrał później jako najlepszą podstawę budowy
stenografii polskiej. Przekonany o wadach metody Gabelsbergera wskazywał
też na fakt, że systemu Stolze używa się w stenografii rosyjskiej (tj.
wówczas państwowej) i niemieckiej (tj. wówczas zaprzyjaźnionej).
Szybkość opanowania przekładu polskiego i rosyjskiego, jeśli pochodziły
od tej samej metody mogła być kluczowa dla kariery w zaborze rosyjskim.

Razem z wydaniem w roku 1900 pierwszej wersji swojego 
[podręcznika do systemu zwanego później Stolze-Gumińskiego](http://www.archive.org/details/StenografiaPolskaPodrecznikDlaSamoukow)
znalazł zatrudnienie jako nauczyciel stenografii na kursach handlowych
Chwatczyńskiego i Raczkowskiej. W 1906 roku ukazało się kolejne wydanie
podręcznika, który został nagrodzony na międzynarodowej wystawie
stenograficznej w Szegedzie na Węgrzech. Kolejne wznowienia przypadły na
lata 1920, 1928 i 1933, uzupełnione przez jego uczennicę, Wandę
Suchecką, wieloletnią szefową parlamentarnego biura stenograficznego w
Warszawie.

<!-- ![Pliki:suchecka\_wanda.jpg]({filename}/pliki/HistoriaPolska/JanMichalGuminski/suchecka_wanda.jpg) -->
{{< figure src="suchecka_wanda.jpg" title="Wanda Suchecka" >}}
<!-- *Wanda Suchecka* -->



Oddanie sprawie popularyzacji stenografii niech ukaże wydana w 1908 roku
broszurka autorstwa Gumińskiego pt. 
*[Nieco wiadomości o stenografji](http://www.archive.org/details/NiecoWiedzyOStenografii)*.

Absolwenci jego kursu, który prowadził osobiście w latach 1916-1917,
utworzyli pierwszą kadrę powstałego w 1917 roku „Związku Zawodowego
Stenografów Polskich systemu Stolze-Gumińskiego”, co dowodzi dużego
zmysłu politycznego u tego absolwenta prawa. Członkowie Związku jako
pierwsi zajęli posady w parlamentarnym biurze stenograficznym.

Od 1919 roku poświęcił się prawie całkowicie karierze prawniczej, sprawy
Związku oraz inne aktywności związane ze stenografią przekazawszy
następcom, w tym Tadeuszowi Zglińskiemu, którego postać będzie szerzej
omówiona na tych stronach. Od czasu do czasu tylko publikował artykuły w
związkowej gazecie - „Przeglądzie stenograficznym”, krytykujące inne
systemy, czy omawiające różne zagadnienia z historii stenografii.

W roku 1923 wystąpił na ogólnym zebraniu połączonych wydziałów sądu
apelacyjnego w Warszawie z wnioskiem o zatrudnienie zawodowych
stenografów do protokołowania spraw. Ministerstwo Sprawiedliwości
wniosku nie uwzględniło z braku środków (czyli jak dzisiaj).



## System Gumińskiego





<!-- ![Pliki:guminski\_alphabet.png]({filename}/pliki/HistoriaPolska/JanMichalGuminski/guminski_alphabet.png) -->

{{< figure src="guminski_alphabet.png" title="" >}}

<!-- ![Pliki:guminski\_alphabet1.png]({filename}/pliki/HistoriaPolska/JanMichalGuminski/guminski_alphabet1.png) -->

{{< figure src="guminski_alphabet1.png" title="Pismo Gumińskiego" >}}

