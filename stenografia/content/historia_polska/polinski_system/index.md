---
Title: Opis systemu Polińskiego
Date: 2010-02-10T23:59:00
Category: 
Slug: polinski_system
Author: Krzysztof Smirnow
---




## Alfabet






W dawnych czasach pióro, czy ołówek, pozwalały na tzw. cieniowanie,
czyli pisanie grubszą, lub cieńszą kreską, zależnie od potrzeb
estetycznych. Tą metodą symbolizowana jest głoska **a** (inaczej na to
się mówi „znamię naciskowe”, lub „nacisk”). Głoskę **e** symbolizuje
poziomo-skośny łącznik międzyliterowy, lub inaczej nieco większe
rozsunięcie znaków, między którymi **e** się znajduje, większe
rozsunięcie dla **ę**. Inne metody symbolizacji to podniesienie
poprzedniego znaku (dla **i**, **y**), lub zaostrzenie, czy też
wystromienie ustawienia następnego znaku. Znak można też opuścić, żeby
zasymbolizować **u**, lub zlać ze znakiem **u**, co jednak występuje
rzadko. Głoskę **o** oznacza się przez wyokrąglenie kształtu znaku
poprzedniego (*go*, *ko*, *ho*, *bo*itp.),lub następnego (*om*, *on*,
*ow* itp.).



<!-- ![Pliki:polinski-alfabet.png]({filename}/pliki/HistoriaPolska/SystemPolinskiego/polinski-alfabet.png) -->

{{< figure src="polinski-alfabet.png" title="Alfabet systemu Polińskiego" >}}

<!-- *Alfabet systemu Polińskiego* -->





## Grupy głoskowe





Znaki łączy się w tzw. grupy głoskowe, w tym spółgłoskowe i zgłoskowe
(sylabowe). Można to robić bezpośrednio, przez niezastosowanie łącznika,
przez łącznik, który nic nie znaczy, lub połączenie kolejne, czyli gdzie
kończy się znak poprzedni, zaczyna się następny. Znaki można też
krzyżować lub stawiać obok siebie, lecz zwykle to już ma dodatkowe
znaczenie. Ostatnią metodą jest *zlanie*, czyli połączenie, w którym
znak poprzedni częściowo, lub czasem i w całości, przechodzi w znak
następny - mają część wspólną, ewentualnie jeden znak się „chowa” w
drugim, zawija w nim lub wokół niego. Obfitość połączeń jest adekwatna
do stopnia skomplikowania języka polskiego.



<!-- ![Pliki:polinski\_grupy\_spolgloskowe.png]({filename}/pliki/HistoriaPolska/SystemPolinskiego/polinski_grupy_spolgloskowe.png) -->

{{< figure src="polinski_grupy_spolgloskowe.png" title="Niektóre grupy spółgłoskowe" >}}

<!-- *Niektóre grupy spółgłoskowe* -->




Grupy zgłoskowe aka sylabowe jako metoda skrócenia - przyspieszenia
pisma wynikają w naszym języku z faktu, że w słowach mamy wiele. Sylaby
nasze są zwykle otwarte, lub można je tak umownie składać (*zwy-kle
o-twa-rte* zamiast *zwyk-le ot-war-te*). Grupy zgłoskowe Poliński tworzy
przez opuszczanie samogłosek i łączenie spółgłosek w grupę. Jest to
metoda przejęta od Gabelsbergera. Ponieważ inni stenografowie bardzo
polubili tę metodę, dla ostrożności autor systemu pojęcia „grupy
zgłoskowej” do systemu nie wprowadził, lecz mówił tylko o opuszczaniu
samogłosek w środku wyrazu, czy też na końcu. Nie ma tu ścisłych reguł -
decyduje praktyka stenograficzna, choć pewne rzeczy są oczywiste
(*ber=br, bar=br+nacisk, der=dr, dar=dr+nacisk itp.). „Płynność” pisma
Polińskiego pozwala jednak na indywidualne dobranie sobie stopnia
skrócenia wyrazu, wedle uznania stenografa.


<!-- ![Pliki:polinski\_grupy\_zgloskowe.png]({filename}/pliki/HistoriaPolska/SystemPolinskiego/polinski_grupy_zgloskowe.png) -->

{{< figure src="polinski_grupy_zgloskowe.png" title="Niektóre grupy zgłoskowe/sylabowe" >}}

<!-- *Niektóre grupy zgłoskowe/sylabowe* -->



## Zmiękczanie i jotowanie 



Język
nasz obfituje w miękkie spółgłoski, które w piśmie długim wyrażamy
zwykle przez dodanie litery **i** (*bi - biały, di - diabeł, fi - fiat,
gi - giętki, hi - historia *itp.). W stenografii jest to zbytnia strata
czasu, szczególnie, że takich głosek jest wiele i występują często.
Zatem Poliński zastosował* zmiękczanie *jednolitą metodą, a mianowicie
przez powiększenie znaku twardego. Zasady tej nie stosował jednak
konsekwentnie, gdyż pominął znaki dla **fi** (*f' *), **chi** (*ch' *),
**gi** (*g' *) oraz **li** (*l' *). Połączenie samogłoski z głoską **i**
nazywa się* jotowaniem *i w języku polskim mamy na to specjalną głoskę
**j**. W stenografii Polińskiego ma ona ten sam znak, co **i**, ale,
podobnie jak wcześniej, niekonsekwentnie. Sto lat rozwoju systemu
obrodziło mnóstwem wyjątków, wszystko w imię prędkości zapisu. =====
Technika tworzenia skrótów. ===== Język polski trudny jest, szczególnie
dla stenografa, zatem w materii skrótowania Poliński zastosował bodaj
wszystkie możliwe metody, jednak trudność języka naszego na tym polega,
że nie stworzył wielu ścisłych reguł, lecz oparł się raczej na praktyce
stenograficznej. Po pierwsze opisane wyżej pomijanie pisania samogłosek
w grupach zgłoskowych, gdzie nie wprowadza to zamieszania podczas
odczytu. Przede wszystkim Poliński radzi opuszczać samogłoski we
wrostkach, jak* n, k, wa, wi *(jak w słowach **cias**-*n*-**ego**,
**kasztano**-*wa*-**ty**), a wręcz całe zgłoski, jak* niej*,* ta *(jak w
słowach **pięk**-*niej*-**szy**, **niedos**-*ta*-**tek**). Po drugie
stosuje się skracanie różnych przedrostków prostych (*roz, po, pod,
przy, przed *itp.) i niektórych złożonych (*popo, popro) oraz wielu
przyrostków. Te można pisać osobno, a czasem razem, zależnie od tego,
jak to w piśmie wygodniej. Wreszcie w systemie zastosowanych jest
kilkaset tzw. **znaczników**, czyli skrótów opartych ściślej lub luźniej
o alfabet, lecz tworzonych poza zasadami języka i **bez tłumaczenia
nieczytelnych**, dla najczęściej stosowanych słów (logogramy) i
zgrupowań słów (frazeogramy). Znaczniki zastępują dane słowa w pełni i
nie należy danego słowa pisać inaczej, jak tylko przy pomocy znacznika.


<!-- ![Pliki:polinski-znaczniki.png]({filename}/pliki/HistoriaPolska/SystemPolinskiego/polinski-znaczniki.png) -->


{{< figure src="polinski-znaczniki.png" title="Przykładowe znaczniki systemu Polińskiego" >}}


<!-- *Przykładowe znaczniki systemu Polińskiego* -->



Reguły skracania obwarowane są poważnymi zastrzeżeniami:

1. Należy zachować najwyższą ostrożność podczas stosowania skróceń, jeżeli stenogramu nie zamierzamy przepisać na pismo długie zaraz po stenografowaniu.
2. Trzeba unikać skróceń, które mogą nasuwać wątpliwości w odczycie, tj. skrócenie ma być istotnym uproszczeniem zapisu wyrazu, ale łatwym do odczytania przez stenografa.
3. Wszystkich wyrazów w zdaniu nie można skracać, choćby to było możliwe, gdyż spowoduje to wielkie trudności przy odczytaniu.
4. Nie należy opuszczać przedrostków i skracać znaczników.
5. Bezokolicznik oraz wyrazy w liczbie pojedyńczej i czasie teraźniejszym pisze się bez końcówki.
6. Liczba mnoga i czasprzeszły oraz przyszły powinny mieć końcówkę, chyba, że to wynika z treści zdania.
7. W razie trudności z odczytaniem stenogramu ze skrótami należy dany wyraz na razie opuścić i czytać dalej. Ciąg zdania powinien naprowadzić na właściwe odczytanie pierwotnie niezrozumiałego wyrazu.

    
<!--
![Pliki:polinski\_skroty.png]({filename}/pliki/HistoriaPolska/SystemPolinskiego/polinski_skroty.png)
-->
{{< figure src="polinski_skroty.png" title="Wybrane skróty w systemi Polińskiego" >}}
<!--
*Wybrane skróty w systemi Polińskiego*
-->

Powyższe skrócenia Poliński zaliczył do elementarnych i umieścił w
pierwszej części podręcznika. W części drugiej, dla adeptów stenografii,
którzy już biegle posługują się pismem Polińskiego, zaproponował
skracanie wyrazów przez dynamiczne (tj. zależne od kontekstu)
opuszczanie wszystkiego, co możliwe, byle szybciej pisać. I tak, na
początek należy zrezygnoważ z zapisu końcówek deklinacyjnych i
koniugacyjnych, zapisu liczebników (pisać cyframi, dla zer specjalne
skróty).

Kolejna metoda skracania wyrazów to skracanie w oparciu o kontekst
zdania - pewne wyrazy w oczywisty sposób następują po swoich
poprzednikach zgodnie z sensem wypowiedzi, zatem można się ich domyślić
(na zasadzie audycji radiowej dla dzieci: „*Dzisiaj mamy ładną po-?*”, a
dzieci odpowiadają „*-godę!*”). W takim wypadku wystarczy dany wyraz
zaznaczyć jego oczywistą cząstką.

W skracaniu wyrazów Poliński wyróżnił:

1. Skrócenia początkowe, przedrostkiem lub początkiem, pierwszą sylabą (np. *tramwaj*=*tram*).
2. Skrócenia końcowe, przyrostkiem lub zakończeniem (np. *autobus*=*bus*).
3. Skrócenia środkiem (np. *lokomotywa* = *komot*).
4. Skrócenia początkiem i końcem, lub przedrostkiem i zakończeniem/przyrostkiem, czyli mieszane (np. *obracany* = *obcany*).
5. Skrócenia krzyżowe, czyli symbolizacja fragmentu wyrazu przez umieszczenie sąsiednich cząstek względem siebie (np. następny pod poprzednim znaczy, że między nimi jest głoska *u* lub zgłoska zawierająca *u*, np. *an/uję*=*aluluję*).


i wreszcie

1.  Skrócenia całych zdań (o czym dalej).

    

Przez skrócenia wyżej wymienione powstają oznaczenia wyrazów, które
traktuje się jak całe wyrazy, czyli poddaje wszelkim gramatycznym
torturom, jakie przewiduje język polski (np. *człowiek*=*czło* ⇒ *człoka, człokowi, człoku*)

Skracanie zdań polega na opuszczaniu całych wyrazów w zdaniu. Metoda ta
ma sens tylko wtedy, kiedy mówca przemawia w dużym tempie, a zaraz po
przemowie jest możliwość przepisania stenogramu. Do użycia tego sposobu
niezbędna jest doskonała znajomość języka we wszystkich jego wymiarach,
tj. etymologicznym, gramatycznym, słowotwórczym, ale też mieć dobrą
orientację w przedmiocie notowanej przemowy. W takiej sytuacji można
opuszczać rzeczowniki w utartych zwrotach, zaimek *się* po czasownikach,
przyimki i wyrazy, które wynikają z poprzednich lub następnych jako
uzupełnienie znaczenia (np. *Słoń, który połknął dynię* ⇒
*Słoń,     połknął dynię* ⇐ w miejscu brakującego wyrazu należy zostawić
puste miejsce).



## Uwagi krytyczne o systemie Polińskiego





Po pierwsze należy pamiętać, że mowa o najpopularniejszym w Polsce
systemie stenograficznym - tak było niemal od samego początku zawodowej
stenografii. Zatem każdy, kto publikował nową metodę szybkopisania
zwykle odnosił się właśnie do systemu Polińskiego wskazując na
różnorakie jego wady. Przez ponad 100 lat rozwoju, można powiedzieć, że
system otrzaskał się i znacznie poprawił, choć przecież niektórych wad
wyzbyć się nie mógł, ponieważ tkwią w samych jego założeniach, których
zmienić się nie da, bo w ten sposób trzeba by stworzyć nowy system. Wady
te stanowią o jego wyjątkowości, są to jego cechy szczególne, które po
prostu nie każdemu mogą się podobać. Jednak wydaje się, że w kwestii
rozwoju systemu w takiej formie, jaką ma dziś, 
niewiele już można zrobić - chociaż, kto wie?

Ocenie podlegać może kilka wzajemnie od siebie zależnych parametrów,
które poszeregować należy wedle ich ważności dla twórcy systemu. Na
pierwszym miejscu zawsze znajdzie się praktyczność systemu i to na
poziomie elementarnym - czyli jego krótkość i łatwość pisania,
czytelność stenogramu z uwzględnieniem właściwości języka polskiego.
Drugie miejsce zająć powinna znaleźć się łatwość uczenia, a zatem jego
prostota, logiczność i spójność. Po trzecie miejsce położyć trzeba
względy estetyczne, jak wygląd znaków i całego stenogramu oraz takie jak
aktualność systemu, dopasowanie do współczesnego charakteru pisma.

Pamiętać należy, że zmiana jednego z tych parametrów automatycznie
skutkować musi „przesunięciami suwaków” dla innych parametrów. Zatem
położenie większego nacisku na prostotę i logiczność systemu, a zatem
jak najmniejszą liczbę odstępstw od reguły, spowoduje zmniejszenie tempa
pisania oraz biegłości i krótkości ciągów piśmiennych. Podobnie będzie,
jeżeli większy nacisk położymy na większą zgodność z brzmieniem języka.

Dawni twórcy systemów zarzucali Polińskiemu (niektóre z tych zarzutów
dotyczą i Gabelsbergera):

1.  Pisanie *t*, *f*, *ts* i *st* w dwóch kierunkach, niegraficzne *r*.
2.  Zbytnią różnorodność i niekonsekwencję wokalizacji (tj. łączenia spółgłosek z samogłoskami na zbyt wiele sposobów).
3.  Zbyt wiele reguł użycia *i*.
4.  Brak rozróżnienia *l* i *ł*.
5.  Zbyt wiele grup spółgłoskowych, rzadko używane do usunięcia.
6.  Zbyt wiele wyjątków od reguł (czasem więcej wyjątków niż oznaczeń regularnych).

    

Zarzuty sprowadzały się do tezy, że system jest w swojej teorii zbyt
trudny, zbyt pamięciowy, co brało się z dążenia do jak największej
prędkości zapisu - przecież projektowano go jako metodę zapisu debat
parlamentarnych. Jednocześnie pamiętać należy, że wobec bez mała trzech
lat, jakie wszyscy spędzają w szkole na opanowanie pisma długiego, w tym
zasad ortografii, rok nauki stenografii w tym samym trybie potrzebny do
osiągnięcia biegłości w pisaniu i czytaniu na poziomie 100 sylab na
minutę to nie jest wielki koszt, a przecież znacząco mniej.



## Dla zainteresowanych




Jeżeli macie ochotę dowiedzieć się więcej o systemie Polińskiego,
zapraszam do pobierania podręczników.

Tu możesz pobrać 
**[Najnowszy podręcznik do stenografii Polińskiego wydany w 1982](https://stenografia.pl/podreczniki/maslowski/maslowski_steno_polinski_1982.pdf)** oraz 
[podręcznik Kazimierza Karpińskiego ze Lwowa](http://stenografia.pl/podreczniki/polinski/Stenografia_polinski-karpinski.pdf), doskonale uzupełniający ten pierwszy.


