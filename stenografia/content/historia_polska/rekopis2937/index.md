---
Title: Rękopis 2937
Date: 2016-02-11T23:59:00
Slug: rekopis2937
Author: Krzysztof Smirnow
---

## Artykuł Lecha Klewżyca ze *Stenografa Polskiego* z roku 1963, numery 2(84) i 3(85) z serii „**Z dziejów Stenografii polskiej**”.

## "Metoda Stenografii" z lat 1854-1858 

### Dwie części rękopisu {#dwie_czesci_rekopisu .sectionedit2}


Rękopis składa się z dwóch części. Część pierwsza to *„Methode de
Stenographie. Art Abreviateur. Ecriture mysterieuse”* (str. 1-22).
*Methode de Stenographie* jest francuskim systemem geometrycznym
opracowanym głównie w opaciu o system [Coulona de
Thevenot](http://fr.wikipedia.org/wiki/Hippolyte_PrA9venot "http://fr.wikipedia.org/wiki/Hippolyte_PrA9venot") (1788). System ten zawiera: alfabet spółgłosek i samogłosek (w alfabecie
brak znaków pogrubionych), pierwsze znaczniki, omówienie podstawowych
reguł stenografowania, zasady pisania samogłosek występijących na końcu
wyrazów, pisanie samogłosek i spółgłosek L i R występujących na końcu
wyrazów, znaki dla końcówek, 14 grup spółgłoskowych i 28 grup
zgłoskowych.

W *„Abreviations diverses”* autor podaje znaczniki dalszych wyrazów i 49
frazeogramów. Całość systemu zakończona została stenogramem tekstu *„Sur
la mort du grand Conde”* (str 19-20) oraz stenogramem wiersza *„Elegie a
une mere”* Jeana Reboula (str. 21-22).

Część druga to *„Variations de la mhetode Stenographique Francaise
Adaptees a la langue Polonaise”* (str. 23-28).

### Zasady budowy systemu adaptowanego do języka polskiego

System polski opracowany został w oparciu o materiał zawarty w *„Mhetode
de Stenographie”* i zawarte tam zasady. W budowie tego systemu oprócz
wpływów systemów Prevosta i Coulona de Thevenot, dają się zauważyć
również wpływy systemu [Izaaka
Pitmana](http://en.wikipedia.org/wiki/Isaac_Pitman ) (1837).

Jest to system geometryczny, prosty o wokalizacji alfabetyczno-oderwanej.
Bezpośrednio ze sobą łączy się spółgłoski i części samogłosek, pozostałe
znaki samogłosek pisze się obok, nad, lub pod znakami spółgłosek, przed
którymi lub po których one następują. system ten zaliczony został do
systemów prostych, ponieważ brak w nim znaków dla grup dźwięków
złożonych i dla wyrazów.

Znaki użyte do budowy systemu posiadają trzy wielkości: Są to znaki
małe, średnie i miarowe. Jest to system jednoliniowy. Do stenografowania
używa się dwóch pól o jednakowej szerokości ,z których jedno znajduje
się nad, a drugie pod linią. Stenografowanie w dwóch polach jest możliwe
przy budowie alfabetu, w którym największe znaki są znakami miarowymi, a
wypisywanie tych znaków odbywa się w dwóch kierunkach.

Kierunki pisania poszczególnych znaków ustalone zostały w ten sposób, by
kolejno następujące po sobie spółgłoski nie tworzyły znaków trzech pól.
Znaki początkowe wyrazów pisane są na linii, natomiast znaki następne -
w zależności od kierunki ich pisania. Łączenie znaków jest w zasadzie
bezpośrednie. Jedynie w przypadku pisania W niezbędny jest krótki
łącznik. systemem tym stenografuje się na papierze bezliniowym.

<!-- [Pliki:rekopis\_01.png](/var/www/html/dokuwiki/bin/doku.php?id=pliki:rekopis_01.png "pliki:rekopis_01.png"){.wikilink2}|\[–\] -->

{{< figure src="rekopis_01.png" title="Rękopis 2937 - próbka 01" >}}

Znaki geometryczne użyte do budowy systemu francuskiego i polskiego
wywodzi autor z dwóch trójkątów prostokątnych przylegających do siebie
(1.1), koła (1.2) i punktu (1.3). Alfabet steograficzny zbudowany został
ze znaków prostych i złożonych. Znaki proste to: linia prosta pozioma i
pionowa, prawo i lewoskośna (2.1), przecinki pisane w dwóch kierunkach i
poziomach (2.2), punkt i punkt pogrubiony (2.3), koło (2.4), części
elipsy pionowej i poziomej pisane w dwóch kierunkach (2.5) oraz haczyk
odwrócony (2.6). Znaki złożone przedstawiają się następująco: części
trójkąta prostokątnego (3.1), prosta połączona z kołem (3.2), części
elipsy połączone z kołem (3.3) i inne połączenia znaków (3.4). Ponadto
do alfabetu wprowadzony został jednen znak graficzny (wpływ systemu
Coulona), pętelkowy (4.1), a ponadto dodatkowo w stenogramie złożony
znak geometryczny spółgłoski L przechodzi w znak pętelkowy odwrócony
(4.2).



### 46 znaków alfabetu




Alfabet stenograficzny składa się z 46 znaków przeznaczonych dla 43
głosek. do oznaczania 34 spółgłosek i dwugłoski X = KS autor użył 36
znaków. wymawiane wówczas różnie głoski H i CH oraz Ż i RZ otrzymały
oddzielne znaki z tym, że Ż można było pisać znakiem przeznaczonym dla
RZ. Spółgłoska W posiadała dwa znaki. Znak drugi - wyłącznie do
oznaczania W przyimkowego. Spółgłoska D, to pogrubiona linia. Pogrubiona
była również pierwsza część znaków DZ i DŻ, ponieważ znaki te zbudowane
zostały z połączenia znaków D+Z i D+Ż (5.1). Podobnie potraktowana
została spółgłoska D w systemie Pitmana. Przy połączeniu znaku B i Ł,
znak Ł pisało się w przeciwnym kierunku znakiem graficznym, pętelkowym
(4.2), przy czym znak ten w połączeniu z B oznaczać mógł również BL.

Spółgłoski miękkie, z których autor oznaczył dziewięć, posiadają te same
znaki co spółgłoski twarde z dodatkowym oznaczenie diakrytycznym: małą
kreseczką poziomą nad znakiem. Spółgłoskę Ń można oznaczać także przez
wypisanie kreseczki pod znakiem, a Ć - kreseczką pionową wypisaną obok
znaku. Spółgłoski Ź i DŹ, pochodzą od znaków Ż i DŻ, a nie od znaków Z i
DZ (5.2). Jeżeli po spółgłosce twardej następuje I, wówczas nie zmiękcza
się jej znakiem diakrytycznym. w alfabecie brak znaków spółgłosek
miękkich G', F', H', i CH'.



### Pisanie spółgłosek i samogłosek



Alfabet spółgłosek składał się ze znakó o dwóch wymiarach: średnich i
miarowych. Złożony on był z 15 znaków prostych i 21 znaków złożonych.
Autor podał 2 sposoby pisania samogłosek: Samogłoski początkowe i
następne oznaczać przez wypisanie znaku możliwie blisko spółgłoski
przed, lub po której one następują, Samogłoski końcowe oznaczać przez
dopisanie do końcowej spółgłoski.

Samogłoski A, E, O, E' otrzymały znaki przecikowe pisane w dwóch
kierunkach i poziomach, I - dwa punkty pisane obok siebie lub jeden nad
drugim, Y - punkt pogrubiony, U, Ó, Ą, Ę - znaki alfabetyczne (5.3).
Osobny znak posiadało I występujące jako spójnik (5.4).

<!-- [Pliki:rekopis\_02.png](/var/www/html/dokuwiki/bin/doku.php?id=pliki:rekopis_02.png "pliki:rekopis_02.png"){.wikilink2}|\[–\] -->

{{< figure src="rekopis_02.png" title="Rękopis 2937 - próbka 02" >}}

Ze znaków alfabetycznych samogłoska U otrzymała znak prosty, pozostałe -
znaki złożone. Występujące na końcu wyrazów samogłoski A, E = Ę, O, i U
oznaczone zostały odrębnymi znakami dopisywanymi do ostatniej samogłoski
(6.1). Dla zobrazowania pisania sagłosek na końcu wyrazów autor podał
następujące przykłady: matka, lato, obie itd. (6.2). Autor podał także
sposoby pisania zbiegu dwóch samogłosek (7.1), przy czym znak U ogniżony
został o pół miary. Zbiegi samogłosek YU, EU, AO, i AU otrzymały nowe
znaki (7.2).

Odrębnymi znakami złożonymi oznaczone zostały dwugłoski samoistnie nie
występujące IA, IE, IO, IU (8.1). Również dźwięki nosowe ON, AN i EN
uzyskały osobne znaki (9.1).

Na oznaczenie końca zdania autor nie ustanowił osobnego znaku. Zamiast
znaku ustalił, że odległość pomiędzy ostatnim wyrazem zdania
poprzedniego, a pierwszym wyrazem zdania następnego powinna być większa,
aniżeli odległość pomiędzy wyrazami.

<!-- [Pliki:rekopis\_03.png](/var/www/html/dokuwiki/bin/doku.php?id=pliki:rekopis_03.png "pliki:rekopis_03.png"){.wikilink2}|\[–\] -->

{{< figure src="rekopis_03.png" title="Rękopis 2937 - próbka 03 (Pierwiosnek)" >}}

Na tym budowa systemu została zakończona. Całość zamknięta została stenogramem jednego zdania oraz części wiersza A. Mickiewicza pt. „Pierwiosnek”.
