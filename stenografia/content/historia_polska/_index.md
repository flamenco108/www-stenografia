---
Title: Historia polska
Date: 2016-02-09T23:59:00
Slug: historia_polska
Author: Krzysztof Smirnow
---

## Spis artykułów

* [❯ Początki](poczatki/)
  * [❯❯ O Kazimierzu Krupskim](krupski-kazimierz/)
  * [❯❯Rękopis 2937](rekopis2937/)
* [❯ Szkoła lwowska](szkola_lwowska/)
  * [❯❯ Józef Poliński](polinski_zyciorys/)
  * [❯❯ System Polińskiego](polinski_system/)
  * [❯❯ Lubin Olewiński](olewinski_system)
  * [❯❯ Felicjan Jackowski](jackowski/)
  * [❯❯ Mirosław Suchecki](suchecki/)
  * [❯❯ O systemie Sucheckiego](mikulski_o_sucheckim/)
* [❯ Début du siècle](debut_siecle/)
  * [❯❯ Jan Michał Gumiński](guminski/)


Wygląda na to, że na lekcjach historii uczą nas nie tego, co trzeba. Tylko o armiach uganiających się po ukraińskich stepach, rosyjskich puszczach i mazowieckich łęgach. A przecież ktoś te armie musiał finansować, wyposażyć, ktoś musiał im te rusznice, szable, zbroje wyprodukować, konie wyhodować... To wymagało gospodarki, administracji, wynalazczości... A może naprawdę tak było, że gdy w karczmach londyńskich 
[Izaak Newton](http://pl.wikipedia.org/wiki/Isaac_Newton)
z 
[Edmundem Halleyem](http://pl.wikipedia.org/wiki/Edmund_Halley)
raczyli się kakao i spędzali czas na dyskusjach o nowych pomysłach 
[Leibnitza](http://pl.wikipedia.org/wiki/Gottfried_Wilhelm_Leibniz),
to u nas tylko uganiano się po Dzikich Polach za Tatarami i Kozakami? W łapciach z łyka i przepaskach z mchu i trawy? W każdym razie nic nie wiadomo, aby w czasach, gdy 
[Samuel Pepys](http://pl.wikipedia.org/wiki/Samuel_Pepys)
stenografował systemem
[Sheltona](../historia/Historia.Renesan.html)
swoje słynne [pamiętniki](https://www.biblionetka.pl/book.aspx?id=62462), a parlament szwedzki już miał swoje biuro stenograficzne, u nas ktokolwiek zajmował się problemem szybkopisania po
polsku. Brak solidnych materiałów.

Tymczasem polskie elity intelektualne zetknęły się ze stenografią dość
wcześnie. Problem szybkopisania musiał mieć dużą wagę w kraju, gdzie
najważniejszym wydarzeniem politycznym były obrady Sejmu. W ten sposób
narodziła się potrzeba spisywania diariuszy sejmowych. Choć przez długi
czas nie nadano tym sprawozdaniom charakteru oficjalnego (uczyniono to
dopiero za rządów Jana Kazimierza), sporządzano je na prywatne
zamówienie. Piszący, wynajęci skrybowie, lub sami posłowie, posługiwali
się własnymi metodami, lub, jeśli notowali po łacinie, pozostałościami
po 
[średniowiecznej tachygrafii](../../historia_powszechna/sredniowiecze/)
.

Polska w XIX wieku, choć podzielona pomiędzy trzy mocarstwa, nie
odstawała od reszty cywilizowanych krajów. Pierwsza kompletna metoda
stenograficzna powstała jeszcze podczas wojen napoleońskich. 50
lat później mieliśmy już pierwszą wersję systemu, który panował w
Polsce, przecież obok wielu innych, przez następne 120 lat.

Choć wielu idealistów włożyło mnóstwo trudu i pracy w propagowanie i
rozwój polskich technik szybkopisania, sztuka ta nigdy w naszym kraju
nie wyszła daleko poza wąską grupę profesjonalistów. Można jeszcze i
dziś spotkać w różnych zawodach byłych stenografów, którzy umiejętności
tej więcej nie kultywowali po zmianie pracy. Wiadomo, że niektórzy
starej daty uczeni znali stenografię dla własnych potrzeb, ale można ich
uznać za wyjątki potwierdzające regułę. Dziś praktycznych stenografów w
Polsce jest niewielka garstka, dosłownie kilkanaście osób. Są to głównie
miłe starsze panie, które na poły idealistycznie, a trochę dorabiając do emerytury, służą polskiemu Parlamentowi. Setki, czy może tysiące absolwentów szkoły dla
supersekretarek z ulicy Ogrodowej 5 w Warszawie pozostaje w ukryciu, lub
nigdy nie miało okazji wykorzystać stenografii w pracy zawodowej.

## Lista chronologiczna artykułów
