<!DOCTYPE html>
<html lang="pl-pl">
<head>
	<meta charset="utf-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1">
	<meta name="generator" content="Hugo 0.84.4" />
	
	<title>Początki administracji sejmowej 1919-1927 - Nondum lingua suum, dextra peregit opus</title>

	
	<link rel="stylesheet" href="https://fonts.googleapis.com/css?family=Roboto">
	<link href="https://www.stenografia.pl/css/bootstrap.min.css" rel="stylesheet">
	<link href="https://www.stenografia.pl/css/bootstrap.css" rel="stylesheet">
	<link href="https://www.stenografia.pl/css/strange-case.css" rel="stylesheet">
	
	<link href="https://fonts.googleapis.com/icon?family=Material+Icons" rel="stylesheet">
	

	
	
	<!--[if lt IE 9]>
	<script src="https://oss.maxcdn.com/html5shiv/3.7.3/html5shiv.min.js"></script>
	<script src="https://oss.maxcdn.com/respond/1.4.2/respond.min.js"></script>
	<![endif]-->

	
	<link href="" rel="alternate" type="application/rss+xml" title="Stenografia" />
	
	<link rel="shortcut icon" href="../../../images/favicon.ico">
</head>
<body class="scheme-steno">


	<div class="container-fluid">
		<div class="row">
			<div class="col-sm-4 col-md-3 col-lg-3 sidebar">

			
	<div class="sidebar-content">

		<a href="https://www.stenografia.pl"><h1>Stenografia</h1></a>
		<p>Nondum lingua suum, dextra peregit opus</p>


		
		<div class="sidebar-freetext">
			<p>Druga odsłona stenografii</p>
		</div>
		


		<ul class="sidebar-menus sidebar-icons">
                  
                </ul>

		<ul class="sidebar-menus">
                  
                   
				   <li><span class='material-icons'>face</span> <a href="../../../">Strona główna </a></li>
                  
                   
				   <li><span class='material-icons'>search</span> <a href="../../../search/">Wyszukiwarka</a></li>
                  
                   
				   <li><span class='material-icons'>create</span> <a href="../../../blog/">Blog stenograficzny </a></li>
                  
                   
				   <li><span class='material-icons'>drive_file_rename_outline</span> <a href="../../../stenografia/">O stenografii </a></li>
                  
                   
				   <li><span class='material-icons'>person</span> <a href="../../../stenografowie/">Stenografowie </a></li>
                  
                   
				   <li><span class='material-icons'>language</span> <a href="../../../historia_powszechna/">Historia Powszechna </a></li>
                  
                   
				   <li><span class='material-icons'>home</span> <a href="../../../historia_polska/">Historia Polska </a></li>
                  
                   
				   <li><span class='material-icons'>lightbulb</span> <a href="../../../roznosci/">Różności </a></li>
                  
                   
				   <li><span class='material-icons'>book</span> <a href="../../../repo/">Repozytorium </a></li>
                  
                   
				   <li><span class='material-icons'>file_copy</span> <a href="https://tachygrafia.blogspot.com/">Mirror bloga na blogger.com </a></li>
                  
                   
				   <li><span class='material-icons'>call</span> <a href="../../../kontakt/">Kontakt </a></li>
                  
                </ul>

		<div class="sidebar-recent hidden-xs">
                  <p>Randomowe wpisy blogowe:</p>
                  <ul>
                    
					    <li>&#187; <a href="https://www.stenografia.pl/blog/2012-09-10_podazajac-za-ciosem/">Podążając za ciosem.</a></li>
                    
					    <li>&#187; <a href="https://www.stenografia.pl/blog/2012-12-06_sztenografirendendendendendenden/">Sztenografirendendendendendenden...</a></li>
                    
					    <li>&#187; <a href="https://www.stenografia.pl/blog/2010-10-05_jak-szybko-nauczyc-sie-stenografii/">Jak szybko można nauczyć się stenografii?</a></li>
                    
                  </ul>
                </div>

		


		
		<p class="copyright">&copy; 2022
		<span xmlns:dct="http://purl.org/dc/terms/" property="dct:title">Stenografia.pl</span> by <a xmlns:cc="http://creativecommons.org/ns#" href="https://stenografia.pl" property="cc:attributionName" rel="cc:attributionURL">Krzysztof Smirnow</a> is licensed under a <a rel="license" href="http://creativecommons.org/licenses/by-nc-sa/4.0/"><img alt="Licencja Creative Commons" style="border-width:0" src="https://licensebuttons.net/l/by-nc-sa/4.0/80x15.png" /> International</a>. </p>
		
		
		
		<p class="attr">Powered by <a href="http://gohugo.io">Hugo</a> &amp; <a href="https://github.com/ExchangeRate-API/strange-case">Strange Case</a> (inspired by <a href="https://github.com/poole/hyde">Hyde</a> and <a href="https://www.glyphicons.com/">Glyphicons</a>).</p>
		
		

	</div>


			</div>
			<div class="col-sm-7 col-sm-offset-4 col-md-6 col-md-offset-3 col-lg-5 col-lg-offset-3 content">
			
			

				<div class="post">
				
				
					<div class="post-heading">
						<h1>Początki administracji sejmowej 1919-1927</h1>
					</div>
					
					<nav id="TableOfContents">
  <ul>
    <li>
      <ul>
        <li><a href="#słowo-wstępne">Słowo wstępne</a></li>
      </ul>
    </li>
    <li><a href="#początki-administracji-sejmowej-1919-1927">Początki administracji sejmowej 1919-1927</a>
      <ul>
        <li><a href="#biuro-stenograficzne">Biuro Stenograficzne</a></li>
        <li><a href="#redakcja-sprawozdań-stenograficznych-i-diariusza">Redakcja Sprawozdań Stenograficznych i Diariusza</a></li>
        <li><a href="#biblioteka-sejmowa">Biblioteka sejmowa</a></li>
      </ul>
    </li>
  </ul>
</nav>


					<h3 id="słowo-wstępne">Słowo wstępne</h3>
<p>Artykuł <em><strong><a href="https://web.archive.org/web/20070903174207/http://kronika.sejm.gov.pl/kronika/an-123.htm">odzyskany z niegdysiejszych zasobów webowych Sejmu RP (współczesnych) dzięki serwisowi WebArchive.org</a></strong></em>. Pisał już o tym kiedyś <a href="http://www.vagla.pl/">Piotr Waglowski</a>, że jak się w Polsce władza zmienia, to znikają sieciowe zasoby resortów. Nie tylko nie można już użyć starego linku, ale po prostu wyłącza się stare strony i nie ma dostępu do materiałów. Tak jakby każda kolejna kadencja, czy każdy kolejny minister wymazywał poprzednią rzeczywistość i <em>PAC!</em> - startujemy od zera. Smutna konstatacja co do schizofrenii polskiego systemu biurokratycznego. A my, zwykli ludkowie, zastanawiamy się, jak to jest możliwe, że wszyscy dookoła Polskę robią w balona&hellip;</p>
<p><figure><img src="sejm-1931.jpg"/><figcaption>
            <h4>Posiedzenie Sejmu w 1931 roku w sprawie ratyfikacji pożyczki kolejowej udzielonej Polsce przez Francję</h4>
        </figcaption>
</figure>
<br>
<a href="https://www.szukajwarchiwach.gov.pl/ru/jednostka/-/jednostka/5947286">&raquo;źródło&laquo;</a></p>
<h2 id="początki-administracji-sejmowej-1919-1927">Początki administracji sejmowej 1919-1927</h2>
<p>Nim w lutym 1919 r. po raz pierwszy zebrali się posłowie na posiedzeniu Sejmu Ustawodawczego, w gmachu warszawskiego Instytutu Aleksandryjsko-Maryjskiego Wychowania Panien (po kilkakrotnych przeprowadzkach, w latach 1862-1915 działającego w gmachu b. Instytutu Szlacheckiego przy ulicy Wiejskiej) rozpoczynali pracę nieliczni urzędnicy tworzącej się Kancelarii Sejmu. Jej personel w znacznej części stanowili pracownicy Rady Stanu, powołanej w lutym 1918 r. na terenie okupowanego przez wojska niemieckie i austro- węgierskie Królestwa Polskiego, i stanowiącej do października tego roku quasi parlament. Formalnie Kancelarię nie istniejącego jeszcze Sejmu powołał rząd, co znalazło wkrótce wyraz w Regulaminie obrad Sejmu Ustawodawczego: art. 10 &ldquo;Utrzymanie porządku na sali i w gmachu oraz wszystkie czynności biurowe, związane z działalnością Sejmu, należą do Kancelarii Sejmowej, utworzonej przez Rząd, a z chwilą ukonstytuowania się Sejmu, podlegającej wyłącznie Prezydium Sejmu, które wyznaczy kierownika tej kancelarii&rdquo;.</p>
<p>W roku 1919 Kancelaria Sejmu ukonstytuowała się następująco: Jerzy Pomykalski - dyrektor Kancelarii, Mieczysław Smolarski - starszy referent, Zygmunt Kowczewski, Leonard Elżanowski, Wacław Szebeko, Stanisław Lechowski - pomocnicy referenta, Maria Nakoniecznikoff - sekretarz, Wacław Wizgier - intendent, Witold de Verbno-Łaszczyński - archiwista, Antoni Przemyski - dziennikarz, Leon Jóźwiak - ekspedytor, Matylda von Rosenberg, Włodzimierz Dembowski, Wacław Kuczkowski, Henryk Błaszczyk - sekretarze nieetatowi, Kazimierz Kamieński, Pola Stremerówna, Stefan Biernacki, Barbara Nawrotówna - starsi kanceliści, oraz dwanaście maszynistek.</p>
<p>To trzydziestotrzyosobowe grono pracowników Kancelarii uzupełniają zatrudnieni w Biurze stenograficznym, gdzie, prócz Karola Irzykowskiego - redaktora stenogramów, pracowało jeszcze szesnaście osób.</p>
<p>Takie były personalne początki Kancelarii. Do jej reorganizacji i wzmocnienia doszło najpierw w roku 1920, kiedy powołano Bibliotekę Sejmu Ustawodawczego, a po raz drugi - po wyborach w roku 1922, kiedy utworzono wspólne dla obu izb Biuro Sejmu i Senatu.</p>
<p>Pod koniec 1927 roku personel Biura tworzyło 50 urzędników i 75 niższych funkcjonariuszy.</p>
<p>Funkcję dyrektora Biura zachował Jerzy Pomykalski, któremu na tym stanowisku przysługiwała tytularna ranga wiceministra. Wysokie miejsce w strukturze Biura zajmował dyrektor Biblioteki Sejmu i Senatu, dr Henryk Kołodziejski, który funkcję tę zachował do wybuchu wojny.</p>
<p>Pozostali pracownicy Biura:</p>
<ul>
<li>starsi referenci: Leonard Elżanowski (naczelnik wydziału finansowo-gospodarczego), Henryk Pomorski, dr Mieczysław Smolarski (naczelnik protokołu),</li>
<li>referenci: Jarosław Iwaszkiewicz, Kazimierz Kamiński, Janina Krammówna,</li>
<li>pomocnicy referentów: Alina Trusiewicz, Eugeniusz Strumiłło,</li>
<li>sekretarze: Wiktor Bielecki, Stefan Biernacki., Kazimiera Gliszczyńska, Leon Jóźwiak, Witold de Verbno-Łaszczyński (protokół), Antoni Przemyski, Mechtylda Rosenberg [Matylda von Rosenberg], Pola Stremerówna, Albin Wiankowski,</li>
<li>rachmistrz: Stanisław Flurmańczyk,</li>
<li>starsi kanceliści: Bronisława Marczewska, Stanisław Reymer (protokół), Paweł Wołk,</li>
<li>kanceliści: Antoni Bieliński, Edmund Siennicki.</li>
</ul>
<p>Konieczność daleko posuniętych oszczędności nakazywała maksymalne wykorzystanie możliwości i umiejętności pracowników. W tym celu np. na stanowiska woźnych, palaczy itp. przyjmowano wykwalifikowanych rzemieślników: monterów, elektrotechników, stolarzy, blacharzy, ślusarzy. Na efekty nie trzeba było długo czekać. Najbardziej spektakularny przykład to budowa hotelu sejmowego. W roku 1924 preliminowano na ten cel 221.178 zł. Jesienią następnego roku oddano do użytku hotel z 60 pokojami i garażem. Wyremontowano przy okazji kilka budynków sejmowych. Koszt inwestycji zamknął się w kwocie 99.977 zł! Wszystkie prace, z wyjątkiem centralnego ogrzewania i prac kanalizacyjnych, wykonano sposobem gospodarczym. &ldquo;Wszystek wolny od pracy lud Sejmu został pociągnięty do roboty&rdquo; - zapisał w 1928 r. anonimowy autor.</p>
<p>Liczebność personelu administracyjnego (125 osób) w porównaniu z innymi parlamentami europejskimi wskazuje na daleko posuniętą oszczędność Polaków.</p>
<p>Ok. roku 1927 wybrane kancelarie parlamentarne zatrudniały następującą liczbę pracowników (w nawiasie kolejno - urzędnicy, niższy personel):</p>
<ul>
<li>Rzesza Niemiecka - 296 (145, 151),</li>
<li>Prusy - 271 (75, 196),</li>
<li>Czechosłowacja - 249 (120, 129),</li>
<li>Austria - 172 (151, 21).</li>
</ul>
<p>Urzędnicy Biura liczną korespondencję parlamentarną prowadzili, tudzież stenogramy przed powieleniem przepisywali na &ldquo;wszechświatowej sławy&rdquo; - jak to wówczas określano - maszynach REMINGTON. Wszelkie prace powielaczowe prowadzone były na maszynach kopiujących RONEO, nabytych w firmie Block-Brun Sp.akc.</p>
<p>Odświeżanie, oczyszczanie i odkurzanie sal sejmowych, kuluarów, jak również znajdujących się w nich dywanów, portier, gobelinów, foteli oraz innych mebli odbywało się przy użyciu trzynastu odkurzaczy firmy ELEKTROLUX, nabytych w jej przedstawicielstwie przy Krakowskim Przedmieściu.</p>
<p>Sejmowo-senacki bufet był filią warszawskiej restauracji &ldquo;Gastronomia&rdquo;.</p>
<p>Nad bezpieczeństwem pomieszczeń sejmowych czuwała Straż Marszałkowska z komendantem Romanem Stawickim.</p>
<h3 id="biuro-stenograficzne">Biuro Stenograficzne</h3>
<p>Zostało powołane w maju 1918 r. w celu stenografowania obrad Rady Stanu. Organ ten zdołał zebrać się trzynastokrotnie, po czym jego administrację decyzją rządu włączono do struktur tworzącej się Kancelarii Sejmu Ustawodawczego.</p>
<p>W pierwszym okresie (1919) Biuro pracowało w następującym składzie: Józef Chwoyko - kierownik Biura, Karol Irzykowski - redaktor stenogramów, Wanda Suchecka i [?] Wiśniewki - rewizorzy, Maria Gulińska - starszy pomocnik rewizora, oraz 6 starszych i 5 młodszych stenografistów.</p>
<p>Siedmiu pracowników Biura zatrudnionych w roku 1918, pracowało w nim jeszcze w roku 1927. Do tego czasu Biuro zreorganizowano, wyodrębniając z niego trzyosobową Redakcję Sprawozdań Stenograficznych i Diariusza. Uszczuplono (w porównaniu z majem 1926 r.) też jego personel o trzy osoby.</p>
<p>Dla porównania, w analogicznych komórkach parlamentów europejskich zatrudniano z reguły znacznie większą liczbę pracowników, np. w obu izbach parlamentu francuskiego było 47 stenografistów, w parlamencie czechosłowackim - 27, i tylko w Reichstagu podobnie - 16.</p>
<p>W roku 1927 w Biurze Stenograficznym pracowały następujące osoby: Wanda Suchecka - kierownik i rewizor, Maria Gulińska-Nowicka, Wanda Dmowska, Maria Miniewska i Paweł Wołk - rewizorzy, Anna Krauzówna, Janina Slangertówna, Zofia (Wanda) Marconi, Janina Szwerynówna, Zofia Topolska, Henryka Zaleska, Tadeusz Zgliński i Zdzisław Zieliński - &ldquo;kolejkarze&rdquo;. Wcześniej pracowała też Janina Langiewiczówna.</p>
<p>Pracownicy Biura posługiwali się systemem stenograficznym Stolze-Gumińskiego.</p>
<p>Podstawową powinnością pracownika Biura było natychmiastowe zastenografowanie słyszanego fragmentu wystąpienia i chwilę później podyktowanie go maszynistce. Pracowano przy tym w tzw. systemie dwuminutowym. Przez tak krótki czas stenografista, tak zwany kolejkarz, zapisywał fragment mowy, następnie - zastąpiony przez zmiennika - udawał się do maszynistki, by przedyktować zapisaną część. Takich stenografistów-kolejkarzy było ośmiu, co - zakładając pełną obsadę w dniu posiedzenia - oznaczało powtarzalność cyklu co 16 minut.</p>
<p>Jednocześnie jeden z pięciu stenografistów-rewizorów stenografował posiedzenie przez 16 minut, powielając w ten sposób pracę ośmiu kolejkarzy - w tym czasie przepisaną już na maszynie - mając możliwość jej weryfikacji z własnym zapisem. Jak łatwo policzyć, cykl pracy rewizorów trwał 80 minut.</p>
<p>Przyjęcie takiego stylu pracy wymagało dużego zdyscyplinowania i zgrania w czasie. W praktyce układało się to rozmaicie. Na przykład w przypadku wystąpień rządowych, bywało że i poselskich, pracownicy Biura dzielili się w pary, które stenografowały po dwie minuty, po czym wspólnie z dwóch stenogramów uzgadniali tekst wystąpienia do przepisania na maszynie. Stenogram taki nie by już korygowany. Ta ad hoc czyniona reorganizacja pracy Biura wynikała z rozpoznanej przez jego pracowników potrzeby dostosowania się do gustów osób występujących w izbach. Ministrowie na przykład, prawie natychmiast po wygłoszeniu mowy żądali do przejrzenia jej stenogram. W przypadku wystąpień poselskich postępowano tak rzadziej i tylko w odniesieniu - jak to zanotowała Wanda Suchecka, kierowniczka Biura - do &ldquo;wyjątkowo nieprzyjemnych dla stenografistów mówców&rdquo;.</p>
<p>W zakresie obowiązków pracowników Biura Stenografów leżała również korekta drukowanych sprawozdań stenograficznych.</p>
<p>Pracownicy Biura, jako państwowi urzędnicy etatowi, zależnie od stanowiska i stażu pracy, zakwalifikowani byli między VI a VIII stopniem służbowym.</p>
<h3 id="redakcja-sprawozdań-stenograficznych-i-diariusza">Redakcja Sprawozdań Stenograficznych i Diariusza</h3>
<p>Tu efektom pracy stenografistów nadawano szlachetny szlif. Zajmowali się tym trzej redaktorzy: Karol Irzykowski, Emil Gross i Stanisław Czosowski (jednocześnie sekretarz Polskiej Grupy Unii Międzyparlamentarnej). Ich zadaniem było przygotować do druku sprawozdania stenograficzne z plenarnych, jawnych posiedzeń obu izb, oraz dostarczyć prasie streszczeń przemówień poselskich i senatorskich wygłoszonych w trakcie obrad. Te drugie przygotowywano z myślą o Diariuszu. Jego redaktorzy, na codzień urzędujący w pobliżu sali plenarnej Sejmu, na zmianę uważnie przysłuchiwali się obradom i następnie na bieżąco sporządzali streszczenia wystąpień, by już pół godziny później rozesłać je do prasy. Sprawozdawcy parlamentarni pism i agencji telegraficznych otrzymywali więc co pół godziny Diariusz, tj. biuletyn zawierający streszczenia przemówień, teksty wniosków i uchwał, wyniki głosowań itp. Umożliwiało to im, a w każdym razie ułatwiało, telefoniczne poinformowanie macierzystych redakcji o przebiegu posiedzenia.</p>
<p>Opisana tu postać Diariusza jest wytworem polskim, zapożyczonym z lwowskiego Sejmu Krajowego. Podczas gdy w parlamentach innych państw wypracowano model biuletynu będącego formalnym protokołem (tzw. compte rendu analitique), polski Diariusz oddawał barwę i intensywność obrad.</p>
<h3 id="biblioteka-sejmowa">Biblioteka sejmowa</h3>
<p>Instytucja ta jest dziełem dr. Henryka Kołodziejskiego. Urodzony w Warszawie w dwadzieścia lat po upadku ostatniego powstania narodowego, Kołodziejski w pamięci potomnych zapisał się jako ekonomista, spółdzielca, działacz społeczny i polityk, ale nade wszystko jako bibliotekarz. W pierwszych latach nowego wieku odbywał służbę w wojsku rosyjskim, uczestnicząc m.in. w wojnie rosyjsko-japońskiej. Wciągnięty w wir ruchu rewolucyjnego w wojsku, otarł się o wydarzenia roku 1905. Studiował nauki filozoficzne i ekonomiczne w Monachium, Wiedniu i Krakowie, gdzie w 1912 r. uzyskał doktorat filozofii (co w systemie austro-węgierskim odpowiadało magisterium nauk na jakimkolwiek uniwersytecie europejskim). W latach okupacji niemieckiej pracował w Bibliotece Publicznej w Warszawie, gdzie zorganizował dział bibliografii i wyszkolił zespół pracowników. W latach 1918-19, w Biurze Pracy Społecznej pracował nad projektem konstytucji i ordynacji wyborczej do Sejmu. Jeszcze podczas I wojny światowej rozpoczął gromadzenie księgozbioru dla Komisji Konstytucyjnej przy Tymczasowej Radzie Stanu, który stał się podstawą utworzonej w 1919 r.- początkowo jako samodzielny wydział Biura Sejmowego - Biblioteki Sejmowej. Zaczątek tej biblioteki to ponadto niewielka część księgozbioru b. Sejmu Galicyjskiego. Od roku 1920 do września 1939 r. Kołodziejski był dyrektorem Biblioteki. Zgromadził w niej dobrze dobrany księgozbiór społeczno-ekonomiczny, ze szczególnym uwzględnieniem druków parlamentarnych, uzyskując swego rodzaju &ldquo;egzemplarz obowiązkowy&rdquo; (gratisowe egzemplarze w zakresie specjalizacji Biblioteki Sejmowej przysyłane na podstawie uchwały narady księgarzy-wydawców, której był inicjatorem).</p>
<p>W pierwszych latach działalności Biblioteki jej księgozbiór zasiliły znaczące zbiory z dubletów bibliotek warszawskich - Publicznej i Wyższej Szkoły Handlowej, pozostałość z księgozbioru b. Ministerstwa do Spraw Galicji w Wiedniu oraz księgozbioru byłej Regencji Poznańskiej, a także pozycje literatury i dokumentacja przejęte z bibliotek Wydziału Krajowego we Lwowie i Koła Polskiego Dumy Rosyjskiej, nadesłane z Piotrogrodu w 1925 r.</p>
<p>H. Kołodziejski, uważając za pierwszoplanowe zadanie Biblioteki rozbudowę służby informacyjnej, stworzył w niej aparat naukowy niezbędny w pracy posłów i senatorów, przydatny także dla licznych czytelników spoza Sejmu. Ok. roku 1927 Biblioteka liczyła 13 tys. dzieł w 20 tys. tomów skatalogowanych, ponad 3 tys. dubletów, 1200 tytułów czasopism, przeszło 5 tys. tomów wydawnictw parlamentów kilkunastu państw (w tym zbiory praw i dzienniki ustaw państw zaborczych, a także Belgii, Francji i Wielkiej Brytanii, sięgające początków poprzedniego stulecia) oraz Ligi Narodów i innych organizacji międzynarodowych (np. Międzynarodowego Biura Pracy, Międzynarodowego Instytutu Rolnictwa i Międzynarodowego Instytutu Handlu).</p>
<p>Biblioteka Sejmowa prowadziła wymianę biblioteczną z bliźniaczymi placówkami za granicą. Jej zbiory ujęto w trzech katalogach: alfabetycznym, działowym (podzielonym na 320 poddziałów) i wydawnictw periodycznych. Pod względem zgromadzonych zbiorów ustaw i rozporządzeń oraz dzieł z zakresu prawa publicznego uważana była za najzasobniejszy księgozbiór w Polsce. Pracę korzystających z jej zasobów ułatwiało porozumienie z innymi bibliotekami warszawskimi o wymianie międzybibliotecznej. Zrozumiałe zatem, że stanowiła zaplecze prac przygotowawczych dla sprawozdawców komisji Sejmu i Senatu oraz poszczególnych parlamentarzystów.</p>
<p>Nad tym wszystkim czuwało sześciu ludzi - poza dyrektorem Kołodziejskim byli to: Janina Krammówna (1882-1964) - zastępca dyrektora do spraw administracyjno- technicznych i opracowania księgozbioru, w BS 1921-39; Leon Zieleniewski (1899- 1940) - referent biblioteczny, współorganizator katalogu działowego druków zwartych (prawo, nauki społ.-gosp. i hist.), czuwał osobiście nad właściwą klasyfikacją materiałów, nadzorował Archiwum Dokumentów Ustawodawczych i Biurowych obu Izb, przyłączone w 1931 r. do BS, w BS 1924-40; Alina Trusiewicz, Leon Jóźwiak i K. Lisowski - sekretarze biblioteczni.</p>
<p>Od roku 1925 przy Bibliotece działało biuro redakcji &ldquo;Przeglądu Prac Ustawodawczych Sejmu i Senatu&rdquo;. Wydawnictwo to, ukazujące się w języku francuskim pt. Expose sommaire des travaux legislatifs de la Diete et du Senat Polonais, powstało z inicjatywy marszałka Sejmu I kadencji Macieja Rataja w celu informowania zagranicy o ustawodawstwie polskim. Na język francuski tłumaczono bądź całe teksty, bądź streszczenia aktów ustawodawczych. Redaktorem naczelnym wydawnictwa był prof. dr Emil Stanisław Rappaport (1877- 1965), który do współpracy pozyskał kilku wybitnych prawników.</p>
<p>Henryk Kołodziejski po wojnie do pracy w bibliotekarstwie nie wrócił. Poświęcił się działalności politycznej. Warto odnotować, że w czerwcu 1945 r. został zaproszony do Moskwy, jako &ldquo;reprezentant kół demokratycznych z kraju&rdquo; nie uznających Rządu Tymczasowego, na rozmowy mające sfinalizować powstanie Tymczasowego Rządu Jedności Narodowej. W następnych latach był posłem do KRN i dwukrotnie na Sejm PRL, w 1947 został prezesem NIK. Był też członkiem Rady Państwa i prezesem Naczelnej Rady Spółdzielczej. Prezesował Komitetowi Upowszechniania Książki, zawsze żywo interesując się działalnością Biblioteki Sejmowej. Zmarł w Warszawie w 1953 r.</p>
<p>Oprac. E.G.</p>
<p>W tekście wykorzystano relacje Wandy Sucheckiej, Stanisława Czosowskiego - pracowników Biura Sejmu i Senatu, opublikowane w pracy: Parlament Rzeczypospolitej Polskiej 1919- 1927. Pod red. H. Mościckiego i W. Dzwonkowskiego. Warszawa 1928.</p>

					
					
					<div class="post-heading">
						
						<hr />
						<span>2021-06-05 autor: Oprac. E.G.</span>
					</div>
					

				</div>

			</div>
			<div class="col-sm-1 col-md-3 col-md-4">
			
			
			
			</div>
		</div>
	</div>








<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-3262614-13', 'auto');
	
	ga('send', 'pageview');
}
</script>




<script src="https://ajax.googleapis.com/ajax/libs/jquery/1.12.4/jquery.min.js"></script>

<script src="https://www.stenografia.pl/js/bootstrap.min.js"></script>





</body>
</html>
