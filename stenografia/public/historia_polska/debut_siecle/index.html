<!DOCTYPE html>
<html lang="pl-pl">
<head>
	<meta charset="utf-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1">
	<meta name="generator" content="Hugo 0.84.4" />
	
	<title>Début du siècle - Nondum lingua suum, dextra peregit opus</title>

	
	<link rel="stylesheet" href="https://fonts.googleapis.com/css?family=Roboto">
	<link href="https://www.stenografia.pl/css/bootstrap.min.css" rel="stylesheet">
	<link href="https://www.stenografia.pl/css/bootstrap.css" rel="stylesheet">
	<link href="https://www.stenografia.pl/css/strange-case.css" rel="stylesheet">
	
	<link href="https://fonts.googleapis.com/icon?family=Material+Icons" rel="stylesheet">
	

	
	
	<!--[if lt IE 9]>
	<script src="https://oss.maxcdn.com/html5shiv/3.7.3/html5shiv.min.js"></script>
	<script src="https://oss.maxcdn.com/respond/1.4.2/respond.min.js"></script>
	<![endif]-->

	
	<link href="" rel="alternate" type="application/rss+xml" title="Stenografia" />
	
	<link rel="shortcut icon" href="../../images/favicon.ico">
</head>
<body class="scheme-steno">


	<div class="container-fluid">
		<div class="row">
			<div class="col-sm-4 col-md-3 col-lg-3 sidebar">

			
	<div class="sidebar-content">

		<a href="https://www.stenografia.pl"><h1>Stenografia</h1></a>
		<p>Nondum lingua suum, dextra peregit opus</p>


		
		<div class="sidebar-freetext">
			<p>Druga odsłona stenografii</p>
		</div>
		


		<ul class="sidebar-menus sidebar-icons">
                  
                </ul>

		<ul class="sidebar-menus">
                  
                   
				   <li><span class='material-icons'>face</span> <a href="../../">Strona główna </a></li>
                  
                   
				   <li><span class='material-icons'>search</span> <a href="../../search/">Wyszukiwarka</a></li>
                  
                   
				   <li><span class='material-icons'>create</span> <a href="../../blog/">Blog stenograficzny </a></li>
                  
                   
				   <li><span class='material-icons'>drive_file_rename_outline</span> <a href="../../stenografia/">O stenografii </a></li>
                  
                   
				   <li><span class='material-icons'>person</span> <a href="../../stenografowie/">Stenografowie </a></li>
                  
                   
				   <li><span class='material-icons'>language</span> <a href="../../historia_powszechna/">Historia Powszechna </a></li>
                  
                   
				   <li><span class='material-icons'>home</span> <a href="../../historia_polska/">Historia Polska </a></li>
                  
                   
				   <li><span class='material-icons'>lightbulb</span> <a href="../../roznosci/">Różności </a></li>
                  
                   
				   <li><span class='material-icons'>book</span> <a href="../../repo/">Repozytorium </a></li>
                  
                   
				   <li><span class='material-icons'>file_copy</span> <a href="https://tachygrafia.blogspot.com/">Mirror bloga na blogger.com </a></li>
                  
                   
				   <li><span class='material-icons'>call</span> <a href="../../kontakt/">Kontakt </a></li>
                  
                </ul>

		<div class="sidebar-recent hidden-xs">
                  <p>Randomowe wpisy blogowe:</p>
                  <ul>
                    
					    <li>&#187; <a href="https://www.stenografia.pl/blog/2010-10-06_stenografja-reforma/">Stenografja Reforma</a></li>
                    
					    <li>&#187; <a href="https://www.stenografia.pl/blog/2010-09-21_nowe-artykuly-i-podreczniki/">Nowe artykuły i podręczniki</a></li>
                    
					    <li>&#187; <a href="https://www.stenografia.pl/blog/2012-05-20_written-as-they-sound/">Written as they sound</a></li>
                    
                  </ul>
                </div>

		


		
		<p class="copyright">&copy; 2022
		<span xmlns:dct="http://purl.org/dc/terms/" property="dct:title">Stenografia.pl</span> by <a xmlns:cc="http://creativecommons.org/ns#" href="https://stenografia.pl" property="cc:attributionName" rel="cc:attributionURL">Krzysztof Smirnow</a> is licensed under a <a rel="license" href="http://creativecommons.org/licenses/by-nc-sa/4.0/"><img alt="Licencja Creative Commons" style="border-width:0" src="https://licensebuttons.net/l/by-nc-sa/4.0/80x15.png" /> International</a>. </p>
		
		
		
		<p class="attr">Powered by <a href="http://gohugo.io">Hugo</a> &amp; <a href="https://github.com/ExchangeRate-API/strange-case">Strange Case</a> (inspired by <a href="https://github.com/poole/hyde">Hyde</a> and <a href="https://www.glyphicons.com/">Glyphicons</a>).</p>
		
		

	</div>


			</div>
			<div class="col-sm-7 col-sm-offset-4 col-md-6 col-md-offset-3 col-lg-5 col-lg-offset-3 content">
			
			

				<div class="post">
				
				
					<div class="post-heading">
						<h1>Début du siècle</h1>
					</div>
					
					<nav id="TableOfContents">
  <ul>
    <li><a href="#karol-czajkowski">Karol Czajkowski</a></li>
    <li><a href="#puryści-kontra-sprinterzy">Puryści kontra sprinterzy</a></li>
    <li><a href="#leonard-janiec-i-maksymilian-mesuse">Leonard Janiec i Maksymilian Mesuse</a></li>
    <li><a href="#inne-zabory">Inne zabory</a>
      <ul>
        <li><a href="#jan-michał-gumiński">Jan Michał Gumiński</a></li>
        <li><a href="#daniel-polakiewicz">Daniel Polakiewicz</a></li>
        <li><a href="#mieczysław-elsner-napolski">Mieczysław Elsner Napolski</a></li>
      </ul>
    </li>
    <li><a href="#popularyzatorzy">Popularyzatorzy</a></li>
    <li><a href="#ze-lwowa-w-świat-szeroki">Ze Lwowa w świat szeroki</a></li>
  </ul>
</nav>


					<p>Józef Poliński, póki żył, zasłaniał inne ciekawe osobowości, ludzi nie
mniej od niego zaangażowanych w rozwój stenografii, dysponujących nie
mniejszą wiedzą, a czasem świeższym podejściem. Oprócz stenografów
parlamentarnych pojawili się nauczyciele stenografii, twórcy i
adaptatorzy innych systemów oraz różni popularyzatorzy wywodzący się z
grona adeptów sztuki: dziennikarze i akademicy.</p>
<p>Na początku XX wieku stenografia była już przedmiotem wykładowym w wielu
szkołach średnich w Małopolsce, w szkołach handlowych i na prywatnych
kursach oraz na uniwersytetach we Lwowie i Krakowie. Rozwój sztuki szedł
ramię w ramię z aktualnymi modami intelektualnymi, np. w 1911 roku
Juliusz Kriss uczył metody Gabelsbergera-Schrama dla języka esperanto.
Zakładano towarzystwa stenograficzne polskie i dla innych języków, ale
po śmierci Mistrza żadne nie zdołało zająć poczesnego miejsca i wkrótce
zawieszało działalność.</p>
<p>Wybuch I Wojny Światowej zatrzymał wszelkie życie intelektualne na
ziemiach polskich, nie ominęło to i stenografii. Dopiero z nadejściem
niepodległej Polski znowu zaczęło się coś dziać. Warto jednak pokrótce
opisać postacie, które odcisnęły najgłębsze piętno na tym okresie, kiedy
tytani-założyciele już odeszli, ale stenografia wciąż była sztuką młodą
i dla wielu ciekawostką.</p>
<h2 id="karol-czajkowski">Karol Czajkowski</h2>
<p><strong><a href="http://www.pbp.webd.pl/tkop/czajkowski.htm">❯❯ biogram ścisły (inna strona www)</a></strong></p>
<p>Urodził się 23 października 1873 roku. Stenografii nauczył się jeszcze w
gimnazjum na kursie Józefa Polińskiego. Zaraz po maturze pracował jako
stenograf parlamentu galicyjskiego we Lwowie. W tym czasie studiował na
wydziale filozoficznym matematykę i fizykę. W roku 1898, zaraz po
studiach, uzyskał uprawnienia nauczyciela stenografii i przez następną
dekadę nauczał jej w większych miastach Galicji, jak Buczacz, czy
Rzeszów. Do jego uczniów zaliczał się niejaki Bardyn, twórca stenografii
ukraińskiej (wówczas - ruskiej). Później został także członkiem komisji
egzaminacyjnej stenografii we Lwowie.</p>
<p>Jeszcze przed śmiercią Mistrza Polińskiego w roku 1901 pracował jako
autograf jego podręczników, czyli to jego piękne i precyzyjne znaki
służyły jako przykłady, wzór i pomoc dla uczniów sztuki. Jak pisze
Stefania Bobrowska w „Dziejach stenografii”:</p>
<p><em>W dziełach stenograficznych, które mają dać wzór pisma, pismo jest
rzeczą ogromnego znaczenia, a stosunek pisarza do autora jest taki, jak
wirtuoza do kompozytora.</em></p>
<p>Jako wirtuoz Polińskiego autografował Czajkowski jego <em>Stenografję
ruską</em> w roku 1891, <em>Stenografa polsko-ruskiego</em> z roku 1892, a także
<em>Stenografa</em>.</p>
<!-- raw HTML omitted -->
<figure><img src="czajk01.png"/><figcaption>
            <h4>Metodyka Czajkowskiego</h4>
        </figcaption>
</figure>

<!-- raw HTML omitted -->
<p>Pierwszy własny podręcznik wydał w roku 1900. Choć nauczał w nim systemu
Polińskiego, przecież zawarł w nim swoje pierwsze idee. Za właściwe jego
dzieło uważa się podręcznik z roku 1908. Jak sam twierdził, nie miał
intencji tworzyć nowego systemu, a jedynie przyczynić się do usunięcia
najbardziej rażących niekonsekwencji, w efekcie uczynienia tego systemu
wyraźniejszym i czytelniejszym. Jako matematyk poszukiwał rozwiązań
opartych na logice. Jemu przypisuje się wprowadzenie pojęcia grup
zgłoskowych, czyli charakterystycznych sylab i grup sylab ujętych w
dedykowane znaki. Największy wkład własny miał Czajkowski w
zaawansowanych częściach systemu, tj. sztuce skracania wyrazów w
zdaniach i samych zdań. Oddalił się tu znacznie od Polińskiego
wprowadzając <em>ścisłą systematyczność etymologiczną, odróżniając z
matematyczną dokładnością pnie od przedrostków, przyrostków i końcówek</em>.</p>
<!-- raw HTML omitted -->
<figure><img src=""/>
</figure>

<!-- raw HTML omitted -->
<p>Uważał, że choć skracanie wyrazów w zdaniu pozostawić należy samemu
stenografowi, winno się ono oprzeć na pewnych regułach, aby zapis był
czytelny dla każdego znającego system stenograficzny. Reguły należy
wyprowadzić z prawideł mówienia, a przede wszystkim myślenia. Związek
wyrazów w zdaniu może być gramatyczny lub logiczny. Na podstawie związku
gramatycznego forma danego wyrazu może być zależna od innego (co wie
każdy, kto uczył się polskiej gramatyki), a zatem można końcówkę taką
opuścić, np. „pięknego krajobrazu” = „pięknego krajobraz”. <em>Związek
logiczny wyrazów w zdaniu objawia się tem, że <strong>znaczenie</strong> jednego
wyrazu może być zależne od jakiegoś innego wyrazu w zdaniu, a ponieważ
znaczenie wyrazu mieści się w pniu, zatem skracanie, opierające się na
związku logicznym jest <strong>skracanie pni</strong>. Odczytanie skróconych wyrazów
w obu powyższych przypadkach opiera się na ich związku w zdaniu, dlatego
nazywamy ten sposób upraszczania pisma skracaniem wyrazów</em> - pisał w
swoim podręczniku.</p>
<p>Skracanie zdań, zdaniem Czajkowskiego, może zostać uczynione w ten
sposób, że mniej ważne wyrazy opuszcza się, a wypisuje te, które
zawierają myśl główną, pod warunkiem, że opuszczone wyrazy dadzą się
odtworzyć. Przykładowym wyrazem, który często można opuścić jest
<strong>się</strong>.</p>
<!-- raw HTML omitted -->
<figure><img src="czajk03.png"/><figcaption>
            <h4>Wyrazy obce</h4>
        </figcaption>
</figure>

<!-- raw HTML omitted -->
<p>Krytykowano go za to, co on sam uważał za największą zaletę jego
innowacji: ścisłe reguły i definicje. Uważano, że rozróżnianie końcówki
<em>-kość</em> od wyrazu <em>kość</em> to już pewna przesada. Nie zgadzano się z jego
postulatem rozróżniania <em>l</em> i <em>ł</em>.</p>
<p>Czajkowski pod koniec życia zdradził, że zawiedziony dowolnością i
niekonsekwencją głównego nurtu systemu Polińskiego postanowił stworzyć
własny system, oparty na Polińskim, ale konsekwentny, prostszy, bardziej
jednolity. Niestety, nie ogłosił go nigdy.</p>
<h2 id="puryści-kontra-sprinterzy">Puryści kontra sprinterzy</h2>
<p>Prace Czajkowskiego wydzieliły wewnątrz nurtu ewolucji systemu
Polińskiego dwa konkurujące prądy dyskusyjne: jedni uważali, że system
winien dążyć do doskonałości pod względem ścisłych reguł i definicji,
konsekwencji i prostoty, drudzy uważali, że koronnym i podstawowym celem
stenografii winna być prędkość, a zatem reguły należy pod jej kątem
naginać, a nawet, gdy trzeba, łamać. Spór ten po dziś dzień nie został
rozstrzygnięty.</p>
<p>Nie zaczął się oczywiście w Polsce. Już niedługo po pracach
Gabelsbergera pojawił się konkurencyjny system autorstwa 
<a href="http://de.wikipedia.org/wiki/Heinrich_August_Wilhelm_Stolze">Wilhelma Stolze</a>.
Oparty został o zestaw ścisłych reguł pisarskich, np. <em>dla dźwięków
podobnych - podobne znaki</em>, ale też o najnowsze badania językoznawcze
nad językiem niemieckim. Przykład konkurencji tych dwóch wielkich,
podstawowych dla stenografii światowej systemów, pokazuje, że trudno
przyznać prymat którejkolwiek z tych opcji: z jednej strony słuszne się
wydaje, by znaki pisma dopasowane były do częstości i powiązań dźwięków,
którym odpowiadają, z drugiej trudno się nie zgodzić, że znaki
poukładane zgodnie z regułami fonetyki danego języka lepiej oddają jego
istotę, a zatem też tworzą system łatwiejszy do nauki i dalszego
rozwoju. Żadna z tych opcji nie wygrała w Niemczech. System
Gabelsbergera utrwalił się na południu, system Stolze na północy kraju.</p>
<p>Dowodzi to także niesamowitego potencjału, jaki kryje się w piśmie
stenograficznym - dwa konkurujące ze sobą systemy nie zdołały pokonać
swojego przeciwnika ani wykazać wyższości na polu szybkości, biegłości,
estetyki i prostoty.</p>
<h2 id="leonard-janiec-i-maksymilian-mesuse">Leonard Janiec i Maksymilian Mesuse</h2>
<p>Choć panowie ci działali już na początku wieku XX, zalicza się ich do
szkoły lwowskiej. Ich główną zasługą jest przepięknie kaligrafowany
podręcznik <strong>„Wykład stenografii polskiej”</strong> według systemu
Gabelsbergera-Polińskiego z roku 1912. Połączył ich brak pieniędzy. Z
początku każdy z nich pracował w cichości nad własnym podręcznikiem,
lecz policzywsszy spodziewane koszty nakładu - cud! - postanowili
połączyć siły. Współpraca okazała się owocna. W 1910 roku założyli
„Lwowską Szkołę Stenografii”, w której nauczali. Zajmowali się też
popularyzacją sztuki na powszechnych wykładach organizowanych przez
Politechnikę Lwowską.</p>
<p>Niech o reszcie zaświadczą obrazki z podręcznika:</p>
<!-- raw HTML omitted -->
<figure><img src="mesuse011.png"/>
</figure>

<!-- raw HTML omitted -->
<figure><img src="mesuse021.png"/>
</figure>

<!-- raw HTML omitted -->
<figure><img src="mesuse031.png"/>
</figure>

<h2 id="inne-zabory">Inne zabory</h2>
<p>Początek wieku XX dał nam dojrzały system Polińskiego, który właśnie
zwyciężył pozostałych konkurentów. Przejął energię wynalazców i
racjonalizatorów, którzy po śmierci Mistrza Józefa rozwinęli skrzydła i
wyprodukowali mnóstwo materiału, który stał się później pretekstem do
zwoływania kongresów stenografów i prac nad ujednoliceniem jednego,
wydawałoby się, systemu.</p>
<p>Tymczasem w zaborach, gdzie język polski nie posiadał uprzywilejowanej
(lekko mówiąc) pozycji, pojawili się też wynalazcy i zapaleńcy.</p>
<p>Zgodnie z <em>Dziejami stenografii</em> Stefanii Bobrowskiej i Szymona Tauba,
pierwszy przekład systemu 
<a href="http://de.wikipedia.org/wiki/Heinrich_August_Wilhelm_Stolze">Wilhelma Stolze</a>
(którego 
<a href="http://pl.wikipedia.org/wiki/Stenografia#Wilhelm_Stolze">system zasługuje na osobne i szersze niż w Wikipedii</a>
omówienie na tych stronach) autorstwa niejakiego Bolesława
Kwaśniewskiego gotowy był na 5 lat przed ogłoszeniem we Lwowie systemu
Gabelsbergera-Polińskiego, tj. w 1856 roku (cytuję za Bobrowską):</p>
<p><em>Donosi mianowicie „Zeitschrift fuer Stenographie und Ortographie,
herausgegeben von Dr. G. Michaelis” w Lipsku, w r. 1857, str. 122-126,
że posiada przekład stenografji Stolzego na język polski, a przesłał go
Bolesław Kwaśniewski, zagraniczny członek towarzystwa stenograficznego w
Lesznie, temu towarzystwu w lutym 1856r. Czasopismo podaje krótki
przegląd systemu do wiadomości swoich czytelników.</em></p>
<h3 id="jan-michał-gumiński">Jan Michał Gumiński</h3>
<p>W roku 1900 „kandydat do posad sądowych” przy Sądzie Okręgowym w
Warszawie, Jan Michał Gumiński, wydał przekład systemu Stolzego w 500
egzemplarzach hektografowanych pt. <em>Stenografja polska podług systemu
Wilhelma Stolzego</em>.</p>
<p><strong><a href="../guminski/">❯❯ Więcej o Janie Michale Gumińskim.</a></strong></p>
<h3 id="daniel-polakiewicz">Daniel Polakiewicz</h3>
<p>Człowiek prawdziwie kosmopolityczny i o wszechstronnych
zainteresowaniach. Urodził się w Warszawie, studiował we Wrocławiu,
Berlinie i Paryżu, gdzie zdobył dyplom inżyniera. Stenografią
zainteresował się w młodości i już w 1869 roku stenografował po
niemiecku podczas nauki we Wrocławiu i później w Berlinie. W 1874 roku
zdobył pierwsze miejsce w studenckim konkursie szybkości stenografowania
w parlamencie pruskim. W 1878 roku przybył do Paryża i opanował 
<a href="http://lepetitstenographe.pagesperso-orange.fr/rappels_basesten.html">metodę Prevost-Delaunay</a>
.
Zwrócił uwagę na charakterystyczną cechę systemów geometrycznych, czyli
unikanie pisania samogłosek, szczególnie w środku wyrazu. W kursywnych
systemach Stolze, Stolze-Schrey, czy też Gabelsbergera, programowo dąży
się do oznaczenia wszystkich głosek wyrazu. Po powrocie na tereny Polski
w 1880 roku i po zapoznaniu się z istniejącymi polskimi metodami
stenografii stwierdził (a jakże!), że zawierają nienaprawialne wady i
postanowił stworzyć własny system. Na podstawie swoich doświadczeń ze
stenografią geometryczną uznał, że idealny dla języka polskiego będzie
system pośredni, tj. taki, gdzie samogłoski oznacza się wyraźnie, ale w
niedużej liczbie, czyli nie wszystkie. Do zbudowania alfabetu wybrał
metodę kursywną czyli graficzną. Zasady stworzonego przez siebie systemu
ujął w niewielkiej książeczce wydanej w roku 1907. Wykładał swoją metodę
w Amerykańskiej Misji Metodystów w Warszawie, gdzie nauczał też
stenografii angielskiej wedle własnego pomysłu, niemieckiej Stolze i
francuskiej Prevost-Delaunay.</p>
<p>Niezależnie od pracy nad stenografią w roku 1876 ogłosił w Paryżu tzw.
Stenotelegrafię, czyli metodę stosowania stenografii (a właściwie
stenotypii) w pisaniu telegramów.</p>
<h3 id="mieczysław-elsner-napolski">Mieczysław Elsner Napolski</h3>
<p>Po berlińskich pracach Bronisława Kohza z roku 1899, czy poznańskim
sukcesie podręcznika <em>Samouczek stenografji polskiej</em> autorstwa
Franciszka Mellina z roku 1904, nauczyciel „wiadomości handlowych” z
Poznania Mieczysław (pseudo Elsner) Napolski wydał w 1911 roku
podręcznik dla szkół i samouków</p>
<!-- raw HTML omitted -->
<figure><img src="napolski.png"/><figcaption>
            <h4>System Napolskiego</h4>
        </figcaption>
</figure>

<!-- raw HTML omitted -->
<!-- raw HTML omitted -->
<figure><img src="napolski01.png"/><figcaption>
            <h4>Skróty kupieckie cz.1</h4>
        </figcaption>
</figure>

<!-- raw HTML omitted -->
<!-- raw HTML omitted -->
<figure><img src="napolski02.png"/><figcaption>
            <h4>Skróty kupieckie, Napolski, cz. 2</h4>
        </figcaption>
</figure>

<!-- raw HTML omitted -->
<p>Podręcznik Napolskiego doczekał się kilku wydań, co świadczyć może o
sporej popularności systemu w poznańskiem, jednak brak danych, jak to
było naprawdę.</p>
<h2 id="popularyzatorzy">Popularyzatorzy</h2>
<p>Obok twórców systemów stenograficznych (oraz ich uczniów) znać było
osoby, które dały się zafascynować sztuką szybkiego pisania i w ramach,
lub obok, swojej codziennej działalności poświęcali się dziełu
krzewienia wśród rodaków wiedzy o tej tajemnej sztuce.</p>
<p>Za najwybitniejszego uważa się 
<strong><a href="http://www.lublin.luteranie.pl/historia/hist61.php">Ludwika Jenike</a></strong>
,
dziennikarza i wieloletniego redaktora <em>Tygodnika Ilustrowanego</em> w
Warszawie. Od połowy XIX w., a zatem na długo jeszcze przed pojawieniem
się pierwszego powszechnego, polskiego systemu stenograficznego, bacznie
obserwował rozwój sztuki na świecie i badał na własną rękę różne
systemy, o których pisał artykuły. W artykule z numeru 8/IV z roku 1864
<em>Tygodnika Ilustrowanego</em> zadeklarował wiarę, iż stenografia jest pismem
równoważnym pismu długiemu (czyli literkom), lecz o wiele je
przewyższającym pod względem ekonomii i szybkości, a zatem siłą rzeczy
musi kiedyś wyprzeć stare alfabety, byle tylko dorobić się jednolitego
systemu dla języka polskiego. Zdawał sobie sprawę, jak ważne dla
upowszechnienia pisma są częste z nim kontakty przez książki, gazety, a
nawet szyldy i reklamy sklepowe. Pisał: <em>A niema zawodu praktycznego,
niema gałęzi wiedzy ludzkiej, w którejby skoropismo nie było prawdziwem
dobrodziejstwem</em>.</p>
<p><strong>Leopold Mikulski</strong>, członek Galicyjskiego Towarzystwa
Stenograficznego, pisał artykuły „O znaczeniu i doniosłości stenografii”
do polskich gazet w zaborze austriackim (<em>Opiekun domowy</em> w 1865 r.,
<em>Kłosy</em> w r. 1866). Angażował się też w dyskusje o rozwoju systemów
stenograficznych pisząc, często zjadliwe, ich recenzje. Jedną z nich
przytaczam na 
<a href="../mikulski_o_sucheckim/">tej stronie</a>.</p>
<p>Mecenasem pierwszych stenografów był przemysłowiec i pionier polskiego
(i nie tylko) przemysłu naftowego 
<strong><a href="https://pl.wikipedia.org/wiki/Stanis%C5%82aw_Szczepanowski">Stanisław Szczepanowski</a></strong>
,
który zamawiał stenografowanie swoich przemówień, za co bardzo dobrze
płacił. W podróże służbowe zawsze zabierał ze sobą stenografów i w ten
sposób, uważa się, dał dobry przykład innym instytucjom, które zaczęły
również zatrudniać stenografów do protokołowania obrad.</p>
<p>Jak pisze Stefania Bobrowska: <em>Potem to upadło</em>.</p>
<h2 id="ze-lwowa-w-świat-szeroki">Ze Lwowa w świat szeroki</h2>
<p>Powyższe krótkie rozdziały nie wyczerpują listy wybitnych stenografów,
którzy swoją przygodę ze sztuką zaczęli we Lwowie pod skrzydłami
<em>Ojców-założycieli</em>. Nie wymieniłem przecież nawet Romana Polińskiego,
syna Mistrza, który po jego śmierci przejął na czas pewien pałeczkę
twórcy systemu. Nie uznałem za słuszne zanudzać czytelników postaciami
Hommego, Bojarskiego, czy Resla, wybitnych nauczycieli i twórców systemu
Polińskiego oraz pochodnych. Dość rzec, że z początkiem wieku XX polska
stenografia stopniowo znajduje nowych adeptów w innych miastach, nie
tylko Galicji, ale też i pozostałych zaborów. Nie był to ruch masowy,
stenografia nigdy (powtarzam: nigdy) nie zdobyła szerokiej popularności
wśród Polaków, w przeciwieństwie do naszych zachodnich sąsiadów. W
pierwszym numerze „Przeglądu stenograficznego” z roku 1911 napisano:
<em>Mimo że cała historia dotychczasowego ruchu stenograficznego wykazuje
wciąż zmaganie się dobrej woli jednostek z ciężkimi warunkami pracy i z
obojętnością jeśli nawet nie apatją ogółu, mimo upadku już 7-miu
czasopism (…)</em>.</p>
<p>Dla złagodzenia gorzkiego smaku ośmielę się tu nadmienić, że w tym
czasie wciąż nie istniało państwo polskie, a zatem też zapotrzebowanie
na pracę stenografów polskich było marginalne. Działał parlament
galicyjski, ale to właściwie wszystko, w zaborach rosyjskim i pruskim
język polski stanowił tylko ciekawostkę turystyczną wymierającej
mniejszości narodowej. Zatem wciąż stenografia polska istniała niejako
obok metody niemieckiej i ew. rosyjskiej (tu brak danych). Dopiero
odzyskanie niepodległości skierowało energię adeptów ku nauce metody
polskiej.</p>
<p>A jednak rosło. W roku szkolnym 1901/1902 w Małopolsce wykładano polską
stenografię w 16 szkołach średnich ogólnokształcących 884 uczniom. W
roku 1907/1908 liczba szkół wzrosła do 33, a uczniów do 944, rok później
liczono już 1483 młodych adeptów stenografii. Oprócz tego stenografia
stała się przedmiotem wykładowym w prywatnych szkołach i kursach
handlowych oraz na uczelniach wyższych. W tym czasie jednak stenografów
praktycznych, tj. zawodowo parających się sztuką było wciąż niewielu,
choć wzrastało na nich zapotrzebowanie.</p>
<p>Wkrótce miały nadejść wydarzenia, które zmienią obraz polskiej
stenografii z hobbystycznej ciekawostki w powszechnie stosowane
narzędzie, lecz na razie tylko nieliczni nauczyciele otwierali swoje
szkoły w Warszawie, Poznaniu i Łodzi, nauczając praktycznie na
indywidualnych korepetycjach pojedynczych uczniów.</p>

					
					
					<div class="post-heading">
						
						<hr />
						<span>2010-02-10 autor: Krzysztof Smirnow</span>
					</div>
					

				</div>

			</div>
			<div class="col-sm-1 col-md-3 col-md-4">
			
			
			
			</div>
		</div>
	</div>








<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-3262614-13', 'auto');
	
	ga('send', 'pageview');
}
</script>




<script src="https://ajax.googleapis.com/ajax/libs/jquery/1.12.4/jquery.min.js"></script>

<script src="https://www.stenografia.pl/js/bootstrap.min.js"></script>





</body>
</html>
