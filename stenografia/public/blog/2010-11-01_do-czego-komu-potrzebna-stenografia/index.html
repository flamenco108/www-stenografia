<!DOCTYPE html>
<html lang="pl-pl">
<head>
	<meta charset="utf-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1">
	<meta name="generator" content="Hugo 0.84.4" />
	
	<title>Do czego komu potrzebna stenografia? - Nondum lingua suum, dextra peregit opus</title>

	
	<link rel="stylesheet" href="https://fonts.googleapis.com/css?family=Roboto">
	<link href="https://www.stenografia.pl/css/bootstrap.min.css" rel="stylesheet">
	<link href="https://www.stenografia.pl/css/bootstrap.css" rel="stylesheet">
	<link href="https://www.stenografia.pl/css/strange-case.css" rel="stylesheet">
	
	<link href="https://fonts.googleapis.com/icon?family=Material+Icons" rel="stylesheet">
	

	
	
	<!--[if lt IE 9]>
	<script src="https://oss.maxcdn.com/html5shiv/3.7.3/html5shiv.min.js"></script>
	<script src="https://oss.maxcdn.com/respond/1.4.2/respond.min.js"></script>
	<![endif]-->

	
	<link href="" rel="alternate" type="application/rss+xml" title="Stenografia" />
	
	<link rel="shortcut icon" href="../../images/favicon.ico">
</head>
<body class="scheme-steno">


	<div class="container-fluid">
		<div class="row">
			<div class="col-sm-4 col-md-3 col-lg-3 sidebar">

			
	<div class="sidebar-content">

		<a href="https://www.stenografia.pl"><h1>Stenografia</h1></a>
		<p>Nondum lingua suum, dextra peregit opus</p>


		
		<div class="sidebar-freetext">
			<p>Druga odsłona stenografii</p>
		</div>
		


		<ul class="sidebar-menus sidebar-icons">
                  
                </ul>

		<ul class="sidebar-menus">
                  
                   
				   <li><span class='material-icons'>face</span> <a href="../../">Strona główna </a></li>
                  
                   
				   <li><span class='material-icons'>search</span> <a href="../../search/">Wyszukiwarka</a></li>
                  
                   
				   <li><span class='material-icons'>create</span> <a href="../../blog/">Blog stenograficzny </a></li>
                  
                   
				   <li><span class='material-icons'>drive_file_rename_outline</span> <a href="../../stenografia/">O stenografii </a></li>
                  
                   
				   <li><span class='material-icons'>person</span> <a href="../../stenografowie/">Stenografowie </a></li>
                  
                   
				   <li><span class='material-icons'>language</span> <a href="../../historia_powszechna/">Historia Powszechna </a></li>
                  
                   
				   <li><span class='material-icons'>home</span> <a href="../../historia_polska/">Historia Polska </a></li>
                  
                   
				   <li><span class='material-icons'>lightbulb</span> <a href="../../roznosci/">Różności </a></li>
                  
                   
				   <li><span class='material-icons'>book</span> <a href="../../repo/">Repozytorium </a></li>
                  
                   
				   <li><span class='material-icons'>file_copy</span> <a href="https://tachygrafia.blogspot.com/">Mirror bloga na blogger.com </a></li>
                  
                   
				   <li><span class='material-icons'>call</span> <a href="../../kontakt/">Kontakt </a></li>
                  
                </ul>

		<div class="sidebar-recent hidden-xs">
                  <p>Randomowe wpisy blogowe:</p>
                  <ul>
                    
					    <li>&#187; <a href="https://www.stenografia.pl/blog/2013-01-09_asetniop-czyzby-przyszlosc-stenotypii/">ASETNIOP - czyżby przyszłość stenotypii?</a></li>
                    
					    <li>&#187; <a href="https://www.stenografia.pl/blog/2012-01-11_ksiazka-o-stenografii/">Książka o stenografii?</a></li>
                    
					    <li>&#187; <a href="https://www.stenografia.pl/blog/2012-02-20_polski-uklad-klawiatury-cz-ii/">Polski układ klawiatury cz. II.</a></li>
                    
                  </ul>
                </div>

		


		
		<p class="copyright">&copy; 2022
		<span xmlns:dct="http://purl.org/dc/terms/" property="dct:title">Stenografia.pl</span> by <a xmlns:cc="http://creativecommons.org/ns#" href="https://stenografia.pl" property="cc:attributionName" rel="cc:attributionURL">Krzysztof Smirnow</a> is licensed under a <a rel="license" href="http://creativecommons.org/licenses/by-nc-sa/4.0/"><img alt="Licencja Creative Commons" style="border-width:0" src="https://licensebuttons.net/l/by-nc-sa/4.0/80x15.png" /> International</a>. </p>
		
		
		
		<p class="attr">Powered by <a href="http://gohugo.io">Hugo</a> &amp; <a href="https://github.com/ExchangeRate-API/strange-case">Strange Case</a> (inspired by <a href="https://github.com/poole/hyde">Hyde</a> and <a href="https://www.glyphicons.com/">Glyphicons</a>).</p>
		
		

	</div>


			</div>
			<div class="col-sm-7 col-sm-offset-4 col-md-6 col-md-offset-3 col-lg-5 col-lg-offset-3 content">
			
			

				<div class="post">
				
				
					<div class="post-heading">
						<h1>Do czego komu potrzebna stenografia?</h1>
						<span><em>2010-11-01</em> |  autor: flamenco108</span>
					</div>
					
					<nav id="TableOfContents"></nav>



					<p>Koronne pytanie. Powinienem był je sobie zadać zanim zająłem się
problemem, bez mała rok temu. Tyle potrzebowałem, żeby znaleźć się w
punkcie, w którym zapoznałem się już z kilkunastoma starymi, polskimi
systemami, kilkudziesięcioma zagranicznymi, naczytałem się w różnych
językach o stenografii, jej historii, anegdotach i teorii. A nie zadałem
sobie pytania: po co to komu?</p>
<p>Podchodząc z paradygmatu &ldquo;wolnorynkowego&rdquo;, gdyby była potrzebna, to by
była powszechna - prawda? Prawda. Taka sama, jak &ldquo;pies jest najlepszym
przyjacielem człowieka&rdquo;. Gdyby przez ostatnie lata była niepotrzebna, a
teraz nagle się stała potrzebna, to już by były dostępne liczne kursy,
szkolenia, prezentacje, komu, komu! Też tischnerowska prawda typu G.</p>
<p><img src="http://upload.wikimedia.org/wikipedia/commons/f/f3/Example_of_tironian_Notes.svg" alt="Obrazek"></p>
<p>Stenografia, jaką znamy w Europie, jest ściśle związana z alfabetem
łacińskim, zatem ma trochę ponad 2000 lat. Przez ten czas przechodziła
różne koleje, od narzędzia skrybów-niewolników, po podręczne narzędzie
<em>creme de la creme</em> międzynarodowej społeczności najbystrzejszych ludzi
tego półwyspu doklejonego do Azji. Używano jej jako pomocy biurowej,
prostego szyfru, metody na zachowanie ulotnych myśli, szybkie notowanie,
a przede wszystkim - zapis bieżącej mowy, czyli nagrywanie. W języku
angielskim istnieje słowo &ldquo;record&rdquo;, co na nasze w tym wypadku najlepiej
się przełoży jako &ldquo;zapis&rdquo;, bo dotyczy zarówno nagrywania na taśmę/mp3,
jak i właśnie stenograficznego zapisu ze słuchu. Z punktu widzenia XIX
wiecznych studentów, nie ma różnicy.</p>
<p>Odmiana stenografii, która służyła przede wszystkim do &ldquo;nagrywania&rdquo;, wg
niemieckiej nomenklatury nazywana jest &ldquo;pismem szybkim&rdquo;, po polsku, żeby
było prościej, &ldquo;stenografią parlamentarną lub debatową&rdquo;. Jej zalety
dalej pozostają nie do przecenienia, choć aktualnie są niedoceniane:
mikrofonem jest ucho stenografa, który bez trudu odróżnia szum tła
(rozmowy na boku, pokrzykiwania, zagłuszania, hałas z ulicy) od potoku
mowy, którą ma zapisać. Dodatkowo najsprawniejsi potrafią zapis opatrzyć
didaskaliami. Mikrofon maszyny, nawet kierunkowy i dobrze wycelowany,
zapisuje wszystko, co usłyszy. Zatem od czasu, kiedy wydarzenia warte
nagrania zaczęto przygotowywać pod kątem właśnie urządzeń nagrywających,
ich przewaga nad stenografami stała się miażdżąca.</p>
<p>Zatem na tym polu stenografia stopniowo została wyparta i wkrótce może
zupełnie zniknąć. Ale jest też drugie pole, na którym cały czas nie
pojawiła się żadna rozsądna konkurencja, a przecież i tak mało kto
rozumie znaczenie słowa &ldquo;stenografia&rdquo;: notatki. Czyli poczynając od
ludzi zawodowo trudniących się pisaniem, po każdego ucznia, czy bardziej
studenta, bo dopiero pełnoletnim nauczyciele nie zaglądają do zeszytu.<br>
Z jakiegoś powodu również na tym polu stenografia w naszym kraju nie
istnieje. Przysięgam, komukolwiek nie rzucę tego słowa, po trzy razy
prosi o powtórzenie, zanim otworzy mu się właściwa szufladka. Ten temat
w Polsce pogrążony jest w głębokiej śpiączce trudnej do odróżnienia od
śmierci. Czy słusznie? Podchodząc z paradygmatu &ldquo;wolnorynkowego&rdquo;, skoro
nikt jej nie propaguje, to słusznie, że jej nie ma. Ale dlaczego
pogrążyła się w śpiączce?</p>
<p>Nie mam jeszcze (o ile kiedykolwiek będę miał) pełnego obrazu sytuacji,
jednakowoż mogę na razie zaryzykować i wskazać kilka przyczyn:</p>
<p><img src="%7Bfilename%7D/wp-images/uploads/2010/11/jssp-246x300.gif" alt="Obrazek"></p>
<ol>
<li><strong>Stenografia jest trudna</strong>. A to oznacza, że jeżeli nie przynosi
korzyści biznesowych, pozostaje sztuką zarezerwowaną dla elity
intelektualnej narodu. Takiej prawdziwej, nie malowanej. Chodzi o
ludzi, którzy w naturalny sposób skoncentrowani są na
samodoskonaleniu, a opanowanie trudnej sztuki jest dla nich tylko
wyzwaniem, nie przeszkodą. Takich ludzi w krajach cywilizowanych
jest niemało, choć przecież stanowią tylko drobniutki procent
całego społeczeństwa. U nas, jak sądzę, jest z tym jeszcze gorzej,
co kładę na karb ostatniego wieku, kiedy kolejne generacje ludzi
najlepiej wykształconych wysyłano albo pod ścianę, albo do obozów,
albo w nierówny bój. W ten sposób o wiele lepiej udowodniono
skuteczność eugeniki niż jakiekolwiek bolszewickie czy nazistowskie
projekty wyhodowania Nowego Człowieka. Rzeczywiście, eugenika
negatywna działa, co można obserwować nie tylko u nas, ale i w wielu
innych krajach o podobnej historii. Podsumowując: niewielu ludzi
gotowych jest się uczyć czegokolwiek, a z tego przecież tylko
niewielki procent wybrałby stenografię. U nas ten procent dąży
do zera.</li>
<li><strong>Brak korzyści zawodowych</strong>. W Wielkiej Brytanii, Australii i Nowej
Zelandii system Teeline jest obowiązkowy dla wszystkich
adeptów dziennikarstwa. Podstawowy podręcznik i pliki mp3 z
dyktandami dostępne są za darmo w Internecie.  Wiele redakcji gazet
w ogóle nie chce gadać z kandydatem, który nie może się wykazać
certyfikatem kompetencji w stenografii. W Stanach Zjednoczonych
stenografowie systemu Gregga, którzy zdobyli certyfikat
przekroczenia prędkości pisania 100 słów na minutę, zrzeszeni byli w
organizację, która w szczytowym momencie, zaledwie 40 lat temu,
liczyła ponad 2 miliony członków! Oczywiste jest, że tam musiało się
to bardzo opłacać, zarówno prywatnie, jak i zawodowo,
umieć stenografować. Tak liczna elita, to już nie elita, zatem
musiały być jakieś lepsze powody, żeby opanować trudną sztukę, niż
tylko pragnienie osobistego rozwoju. Tymczasem w Polsce stenografię
wykładano w szkole dla supersekretarek, którym mogła się ona
przydać, ale też w niektórych szkołach zawodowych, np.
gastronomicznej (Tak! Kelnerzy mogli stenografować zamówienia
klientów! Kucharze - przepisy kulinarne.). Kiedy uczniowie już
przebili się przez tę obowiązkową szykanę, zapominali sztukę
szybkopisania tak szybko, jak tylko mogli.</li>
<li><strong>Śmiertelna powaga</strong>. Nie chodzi o powagę, jaką możemy spotkać w
relacji mistrz-uczeń w np. karate. Tam sprawa jest prosta, uczysz
się metody skręcania innym karków, przestań błaznować, skup się. Nie
chodzi także o powagę, jaką spotkamy np. na lekcjach gitary - też
przecież trudna sztuka. Znowu chodzi o koncentrację, skupienie się
na zadaniu, bez tego palce nie posłuchają głowy. Taka powaga jak
najbardziej odpowiada trudnym i żmudnym ćwiczeniom. Chodzi o powagę
administracyjnych gremiów, o protokoły, okólniki, odwołania,
podania, hierarchię podległości i śmiertelnie nudne opracowania na
temat skrętu kreski przy końcówce &ldquo;-ść&rdquo; w stosunku do
śródgłosowego &ldquo;-ści-&rdquo;. Chodzi o przywiązanie do już istniejących
systemów, bez wartej uwagi próby ich dostosowania do współczesnych
wymagań - w rzeczywistości zwykłą niechęć do propagowania sztuki,
słodko-kwaśne kiszenie się we własnym sosie
<a href="http://bazy.ngo.pl/search/info.asp?id=7572&amp;p=daneSzczegolowe">prezesów, sekretarzy i członków zarządu</a>.</li>
<li><strong>Jednostronność</strong>. Zamiast szukać nowych zastosowań dla
stenografii, lub odkrywać ponownie stare, ale nieużywane, skierowano
się w stronę dwóch podstawowych i oczywistych: stenografowanie debat
i praca biurowa. Gry na gitarze można się było nauczyć z
korepetycji, albo z uczestnictwa w zajęciach muzycznych w
pobliskim MDK. A kursy stenografii organizowano rzadko, były
trudno dostępne. Ma to związek z dofinansowaniem stenografii
przez PRL.</li>
<li><strong>Pomoc państwa</strong>. Jeżeli chcesz, żeby sensowna idea utraciła siłę
przetrwania, wystaraj się dla niej o pomoc od państwa. I to
najlepiej sporą, żeby organizacja zarządzająca utonęła w
pieniądzach, żeby miała na publikację periodyków, książek,
opracowań, dostała zielone światło do wprowadzania swoich pomysłów
do szkół (odgórnie), żeby zatrudniła pracowników administracyjnych
(oni wygenerują kolejne koszty)&hellip; W ten sposób ludzie, których
powołaniem było rozwijanie i propagowanie idei stenografii, zajęli
się robotą administracyjną, aby sprostać wymaganiom urzędników
ministerialnych odpowiedzialnych za przyznawanie kolejnych grantów.
Bo od pieniędzy bardzo łatwo jest się uzależnić. A uzależnienie
prowadzi, jak wiadomo, do szybszego zgonu. Taka jest przynajmniej
wersja oficjalna w przypadku papierosów.</li>
</ol>
<p>Zatem przez ostatnie półwiecze stenografię w Polsce (w innych demoludach
podobnie) wykładano jak obróbkę skrawaniem - jako trudne i żmudne
rzemiosło. Ucz się bałwanie, z podręcznika, to będziesz później
zapisywać, co pan prezes Zjednoczenia ma innym do powiedzenia.
Stenografowie byli wciąż bardzo potrzebni na niższych stanowiskach, bo
Zakłady Kasprzaka wciąż nie mogły wyprodukować sprawnie działającego
magnetofonu z możliwością w miarę czystego nagrywania dźwięku.</p>
<p><img src="%7Bfilename%7D/wp-images/uploads/2011/01/tablet-gregg.png" alt="Obrazek"></p>
<p>I tak nadeszło
<a href="http://czytowszystko.blogspot.com/2009/08/jezyk-stenografia-sadowa.html">bankructwo PRL</a>,
kiedy skończyły się pieniądze, a za tym organizacja zapadła w śpiączkę.
Stenografowie się starzeli, nie przybywało nowych. Stenografia stopniowo
zniknęła ze świadomości ludzi, a na jej miejsce weszły nowoczesne
gadżety, które co prawda nie rozwiązują problemów, z którymi stenografia
radzi sobie śpiewająco, ale ładnie wyglądają i są modne.</p>
<p>Czy dziś stenografia może być komuś potrzebna? Moim zdaniem - z całą
pewnością tak. Przypomnij sobie studentko, studencie, jak po kilkunastu
minutach ważnego wykładu boli Cię ręka, jak nie nadążasz z notowaniem,
zatem później tygodniami wymieniacie się notatkami, kompilujecie,
porównujecie&hellip; W jakiej cenie są notatki tej koleżanki, która ma
osobliwy talent zapisywania tylko tego, co naprawdę ważne, a wieczorem
przepisuje wszystko na czysto.</p>
<p>Każdy by chciał grać na gitarze i kasować brawa przy ognisku, ale nie
każdy może - to sztuka wymagająca oddania i wytrwałości, a prawdziwie
warte uwagi efekty osiąga się po latach żmudnych ćwiczeń. Zwykle sam
gitarzysta ma już wtedy mniejszą satysfakcję z grania niż jego słuchacze
ze słuchania. A jednak nikt nie zadaje sobie pytania: czy warto?
Oczywiste jest, że warto.</p>
<p>Dlaczegóż by zatem nie miało być warto uczyć się stenografii? Zacznijmy
od sztuki wyzwolonej. Niech stanie w rzędzie z brzdąkaniem na gitarze,
tańcem ludowym, czy towarzyskim, sztuką układania bukietów, origami,
joggingiem i innymi zajęciami, które uprawiamy przede wszystkim dla
własnej, nieprzymuszonej, przyjemności. Kto wie, może jednak się komuś
przyda?</p>

					
					
					<div class="post-heading">
						
						<hr />
						<span>2010-11-01 autor: flamenco108</span>
					</div>
					

				</div>

			</div>
			<div class="col-sm-1 col-md-3 col-md-4">
			
			
			
			</div>
		</div>
	</div>








<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-3262614-13', 'auto');
	
	ga('send', 'pageview');
}
</script>




<script src="https://ajax.googleapis.com/ajax/libs/jquery/1.12.4/jquery.min.js"></script>

<script src="https://www.stenografia.pl/js/bootstrap.min.js"></script>





</body>
</html>
